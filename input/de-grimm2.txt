19. Von dem Fischer un syner Fru

 Dar wöör maal eens en Fischer un syne Fru, de waanden tosamen in'n Pißputt, dicht an der See, un de Fischer güng alle Dage hen un angeld: un he angeld un angeld.
So seet he ook eens by de Angel un seeg jümmer in das blanke Water henin: un he seet un seet.
Do güng de Angel to Grund, deep ünner, un as he se heruphaald, so haald he enen grooten Butt heruut. Do säd de Butt to em: 
»Hör mal, Fischer, ik bidd dy, laat my lewen, ik bün keen rechten Butt, ik bün'n verwünschten Prins. Wat helpt dy dat, dat du my doot maakst? ik würr dy doch nich recht smecken; sett my wedder in dat Water un laat my swemmen.«
»Nu,«  säd  de  Mann,  
»du  bruukst  nich  so veel  Wöörd  to  maken,  eenen  Butt,  de  spreken  kann,  hadd  ik doch wol swemmen  laten.«  Mit des sett't  he em wedder  in dat blanke  Water,  do güng de Butt to Grund  un leet enen langen Strypen Bloot achter sik. Do stünn de Fischer up un güng nach syne Fru in'n Pißputt.
»Mann,«  säd  de  Fru,  
»hest  du  hüüt  niks  fungen?«  
»Ne,«  säd  de  Mann,  
»ik  füng  enen  Butt,  de säd, he wöör en verwünschten Prins, da hebb ik em wedder swemmen laten.« 
»Hest du dy denn niks wünschd?« säd de Fru. 
»Ne,« säd de Mann, 
»wat schull ik my wünschen?« 
»Ach,« säd de Fru, 
»dat is doch äwel, hyr man jümmer in'n Pißputt to waanen, dat stinkt un is so eeklig: du haddst uns doch ene lüttje Hütt wünschen  kunnt. Ga noch hen un roop em: seg gem wy wählt 'ne lüttje Hütt hebben, he dait dat gewiß.« 
»Ach,« säd de Mann, 
»wat schull ick door noch hengaan?« 
»I,« säd de Fru, 
»du haddst em doch fungen, un hest ein wedder swemmen laten, he dait dat gewiß. Ga glyk hen.« De Mann wull noch nicht recht, wull awerst syn Fru ook nicht to weddern syn un güng hen na der See.
As he door köhm, wöör de See ganß gröön un gel un goor nich mee so blank. So güng he staan un säd:
»Manntje, Manntje, Timpe Te, Buttje, Buttje in der See, myne Fru de Ilsebill will nich so as ik wol will.«
Do köhm de Butt answemmen un säd: 
»Na, wat will se denn?« 
»Ach,« säd de Mann, 
»ik hebb di doch fungen hatt, nu söd myn Fru, ik hadd my doch wat wünschen schullt. Se mag nich meer in'n Pißputt wanen, se wull geern 'ne Hütt.« 
»Ga man hen,« säd de Butt, 
»se hett se all.«
Do güng de Mann hen, un syne Fru seet nich meer in'n Pißputt, dar stünn awerst ene lüttje Hütt, un syne Fru seet vor de Döhr up ene Bänk. Da nöhm syne Fru em by de Hand un säd to em: 
»Kumm man herin, süh, nu is dat doch veel beter.« Do güngen se henin, un in de Hütt was een lüttjen Vorplatz un ene lüttje herrliche Stuw un Kamer, wo jem eer Beed stünn, un Kääk un Spysekammer, allens up dat beste mit Gerädschoppen, un up dat schönnste upgefleyt, Tinntüüg un Mischen (Messing), wat sik darin höört. Un achter was ook en lüttjen Hof mit Hönern un Aanten, un en lüttjen Goorn mit Grönigkeiten un Aaft (Obst). 
»Süh,« säd de Fru, 
»is dat nich nett?« 
»Ja,« säd de Mann, 
»so schall't blywen, nu wähl wy recht vergnöögt lewen.« 
»Dat wähl wy uns bedenken,« säd de Fru. Mit des eeten se wat un güngen to Bedd.
So güng dat wol 'n acht oder veertein Dag, do säd de Fru: 
»Hör, Mann, de Hütt is ook goor to eng, un de Hof un de Goorn is so kleen: de Butt hadd uns ook wol een grötter Huus schenken kunnt. Ich much woll in enem grooten stenern Slott wanen; ga hen tom Butt, he schall uns en Slott schenken.« 
»Ach, Fru,« säd de Mann, 
»de Hütt is jo god noog, wat wähl wy in'n Slott wanen.« 
»I wat,« säd de Fru, 
»ga du man hen, de Butt kann dat jümmer doon.« 
»Ne, Fru,« säd de Mann, 
»de Butt hett uns eerst de Hütt gewen, ik mag nu nich all wedder kamen, den Butt muchd et vördreten.« 
»Ga doch,« säd de Fru, 
»he kann dat recht good un dait dat geern; ga du man hen.« Dem Mann wöör syn Hart so swoor, un wull nich; he säd by sik sülwen: 
»Dat is nich recht,« he güng awerst doch hen.
As he an de See köhm, wöör dat Water ganß vigelett un dunkelblau  un grau un dick, un goor nich meer so gröön un geel, doch wöör't noch still. Do güng he staan un säd:
»Manntje, Manntje, Timpe Te,  Buttje, Buttje in der See, myne Fru de Ilsebill will nich so as ik wol will.«
»Na, wat will se denn?« säd de Butt. 
»Ach,« säd de Mann half bedrööft, 
»se will in'n groot stenern Slott wanen.« 
»Ga man hen, se statt vör der Döhr,« säd de Butt.
Da güng de Mann hen un dachd he wull na Huus gaan, as he awerst daar köhm, so stünn door 'n grooten stenern Pallast,  un syn Fru stünn  ewen  up de Trepp un wull henin  gaan;  do nöhm  se em by de Hand un säd: 
»Kumm man herein.« Mit des güng he mit ehr henin, un in dem Slott wöör ene grote Dehl mit marmelstenern Asters (Estrich), un dar wören so veel Bedeenters, de reten de grooten Dören up, un de Wende wören all blank un mit schöne Tapeten, un in de Zimmers luter gollne Stöhl un Dischen, un krystallen Kroonlüchters hüngen an dem Bähn, un so wöör dat all de Stuwen un Kamers  mit Footdeken:  un dat Aeten un de allerbeste  Wyn stünn  up den Dischen, as wenn se breken wullen. Un achter dem Huse wöör ook'n grooten Hof mit Peerd- un Kohstall, un Kutschwagens up dat allerbeste, ook was door en grooten  herrlichen  Goorn  mit de schönnsten  Blomen  ün fyne  Aaftbömer,  un en Lustholt  wol 'ne halwe Myl lang, door wören Hirschen un Reh un Hasen drin un allens wat man sik jümmer wünschen mag. 
»Na,« säd de Fru, 
»is dat nu nich schön?« 
»Ach ja,« säd de Mann, 
»so schallt't ook blywen, nu wähl wy ook in das schöne Slott wanen un wähl tofreden syn.« 
»Dat wähl wy uns bedenken,« säd de Fru, 
»un wählen't beslapen« Mit des güngen se to Bedd.
Den annern Morgen waakd de Fru toeerst up, dat was jüst Dag, ün seeg uut jem ehr Bedd dat herrliche Land vör sik liggen. De Mann reckd sik noch, do stödd se em mit dem Ellbogen in de Syd un säd: 
»Mann, sta up un kyk mal uut dem Fenster. Süh, kunnen wy nich König warden äwer all düt Land? Ga hen tom Butt, wy wählt König syn.« 
»Ach Fru,« säd de Mann, 
»wat wähl wy König syn! ik mag nich König syn.« 
»Na,« säd de Fru, 
»wult du nich König syn, so will ik König syn. Ga hen tom Butt, ik will König syn.«  
»Ach, Fru,«  säd de Mann,  
»wat wüllst  du König syn? dat mag ik em nich seggen.« 
»Worüm nich?« säd de Fru, 
»ga stracks hen, ik mutt König syn.« Do güng de Mann hen un wöör ganß bedröft, dat syne Fru König worden wull, 
»Dat is nich recht un is nich recht,« dachd de Mann. He wull nich hen gaan, güng awerst doch hen.
Un as he an de See köhm, do wöör de See ganß swartgrau, un dat Water geerd so von ünnen up un stünk ook ganß fuul. Do güng he staan un säd:
»Manntje, Manntje, Timpe Te, Buttje, Buttje in der See, myne Fru de Ilsebill will nich so as ik wol will.«
»Na, wat will se denn?« säd de Butt. 
»Ach,« säd de Mann, 
»se will König warden.« 
»Ga man hen, se is't all,« säd de Butt.
 Do güng de Mann hen, un as he nach dem Pallast köhm, so wöör dat Slott veel grötter worren, mit enem grooten Toorn un herrlyken Zyrat doran: un de Schildwacht stünn vor de Döhr, un dar wören so väle Soldaten un Pauken un Trumpeten. Un as he in dat Huus  köhm,  so wöör allens von purem  Marmelsteen  mit Gold,  un sammtne Deken un groote gollne Quasten. Do güngen de Dören von dem Saal up, door de ganße Hofstaat wöör, un syne Fru seet up enem hogen Troon von Gold un Demant, un hadd ene groote göllne Kroon up un den Zepter in der Hand von purem Gold un Edelsteen, un up beyden Syden by ehr stünnen ses Jumpfern in ene Reeg, jümmer ene enen Kops lüttjer as de annere. Do güng he staan un säd: 
»Ach, Fru, büst du nu König?« 
»Ja,« säd de Fru, 
»nu bün ik König.« Do stünn he un seeg se an, un as he se do een Flach (eine Zeitlang) so ansehn hadd, säd he: 
»Ach, Fru wat lett dat schöön, wenn du Könige büst! nü wähl wy ook niks meer wünschen.«  
»Ne, Mann,« säd de Fru, un wöör ganß unruhig, 
»my waart de Tyd un Wyl all lang, ik kann dat nich meer uthollen. Ga hen tom Bütt, König bün ik, nu mutt ik ook Kaiser warden.« 
»Ach, Fru,« säd de Mann, 
»wat wüllst du Kaiser warden?« 
»Mann,« säd se, 
»ga tom Butt, ik will Kaiser syn.« 
»Ach, Fru,« säd de Mann, 
»Kaiser kann he nich maken, ik mag dem Butt dat nich seggen; Kaiser is man eenmal im Reich: Kaiser kann de Butt jo nich maken, dat kann un kann he nich.« 
»Wat,« säd de Fru, 
»ik bünn König un du büst man myn Mann, wullt du glyk hengaan? glyk ga hen, kann he König maken, kann he ook Kaiser maken, ik will un will Kaiser syn; glyk ga hen.« Do mußd he hengaan.« Do de Mann awer hengüng, wöör em ganß bang, un as he so güng, dachd he by sik: 
»Düt gait un gait nich good: Kaiser is to uutvörschaamt, de Butt wart am Ende möd.«
Mit des köhm he an de See, do wöör de See noch ganß swart un dick un füng al so von ünnen up to geeren, dat et so Blasen smee un et güng so em Keekwind  äwer hen, dat et sik so köhrd; un de Mann wurr groen (grauen). Do güng he staan un säd:
»Manntje, Manntje, Timpe Te, Buttje, Buttje in der See, myne Fru de Ilsebill will nich so as ik wol will.«
»Na, wat will se denn?« säd de Butt. 
»Ach, Butt,« säd he, 
»myn Fru will Kaiser warden.« 
»Ga man hen,« säd de Butt, se is't all.«
Do güng de Mann  hen,  un as he door  köhm,  so wöör dat ganße  Slott von poleertem Marmelsteen mit albasternen Figuren  un gollnen  Zyraten.  Vör de Döhr marscheerden  de Soldaten  un se blösen  Trumpeten  un slögen Pauken un Trummeln;  awerst  in dem  Huse  da güngen  de Baronen  un Grawen  un Herzogen  man  se as Bedeenters herum: do makten se em de Dören up, de von luter Gold wören. Un as he herinköhm, door seet syne Fru up enem Troon, de wöör von een Stück Gold, un wöör wol twe Myl hoog: un hadd ene groote gollne Kroon up, de wöör dre Elen hoch un mit Briljanten un Karfunkelsteen besett't; in de ene Hand hadde se den Zepter un in de annere Hand den Reichsappel, un up beyden  Syden  by  eer  Door  stünnen  de  Trabanten  so  in  twe  Regen,  jümmer  en  lüttjer  as  de  annere,  von  dem allergröttesten  Rysen,  de wöör twe Myl hoog,  bet to dem  allerlüttjesten  Dwaark,  de wöör man  so groot as min lüttje Finger. Un vör ehr stünnen so vele Fürsten un Herzogen. Door güng de Mann tüschen staan un säd: 
»Fru, büst du nu Kaiser?« 
»Ja,« säd se, 
»ik bün Kaiser.« Do güng he staan un beseeg se sik so recht, un as he se so'n Flach ansehen hadd, so säd he: 
»Ach, Fru, watt lett dat schöön, wenn du Kaiser büst.« 
»Mann,« säd se, 
»wat staist du door? ik bün nu Kaiser,  nu will ik awerst  ook Paabst warden,  ga hen tom Butt.« 
»Ach, Fru,«  säd de Mann, 
»watt wulst du man nich? Paabst kannst du nich warden, Paabst is man eenmal in der Kristenhait,  dat kann he doch nich maken.« 
»Mann,« säd se, 
»ik will Paabst warden, ga glyk hen, ik mutt hüüt noch Paabst warden.« 
»Ne, Fru,« säd de Mann, 
»dat mag ik em nich seggen, dat gait nich good, dat is to gross, tom Paabst kann de Butt nich maken.« 
»Mann, wat Snack!« säd de Fru.
»kann he Kaiser maken, kann he ook Paabst maken. Ga foorts hen, ik bünn Kaiser un du büst man myn Mann, wult du wol hengaan?« Do wurr he bang un güng hen, em wöör awerst ganß flau, un zitterd un beewd, un de Knee un de Waden skakkerden  em. Un dar streck so'n Wind äwer dat Land,  un de Wolken  flögen,  as dat düster wurr gegen Awend: de Blöder waiden von den Bömern, un dat Water güng un bruusd as kaakd dat, un platschd an dat Aever, un von feern seeg he de Schepen, de schöten in der Noot, un dantzden un sprängen up den Bülgen. Doch wöör de Himmel noch so'n bitten blau in de Midd, awerst an den Syden door wog dat so recht rood up as en swohr Gewitter. Do güng he recht vörzufst (verzagt) staan in de Angst un säd:
»Manntje, Manntje, Timpe Te, Buttje, Buttje in der See, myne Fru de Ilsebill,will nich so as ik wol will.«
»Na, wat will se denn?« säd de Butt. 
»Ach,« säd de Mann, 
»se will Paabst warden.« 
»Ga man hen, se is't all,« säd de Butt.
Do güng he hen, un as he door köhm, so wöör dar as en groote Kirch mit luter Pallastens ümgewen. Door drängd he sik dorch dat Volk; inwendig  was awer allens mit dausend un dausend Lichtern erleuchtet, un syne Fru wöör in luter Gold gekledet, un seet noch up enem veel högeren Troon., un hadde dre groote gollne Kronen up, un üm ehr dar so veel von geistlykem  Staat, un up beyden  Syden  by ehr door  stürmen  twe Regen  Lichter,  dat gröttste  so dick un groot as de allergröttste Toorn, bei to dem allerkleensten Käkenlicht; un alle de Kaisers un de Königen de legen vör ehr up de Kne un küßden ehr den Tüffel. 
»Fru,« säd de Mann un seeg se so recht an, 
»büst du nu Paabst.« 
»Ja,« säd se, 
»ik bün Paabst.« Do güng he staan un seeg se recht an, un datt wöör as wenn he in de hell Sunn seeg. As he se do en Flach ansehn hadd,  so segt  he: 
»Ach, Fru, wat lett dat schöön,  wenn  du Paabst büst!«  Se seet  awerst  ganß styf as en Boom, un rüppeld un röhrd sik nich. Do säd he: 
»Fru, nu sy tosreden, nu du Paabst büst, nu kannst du doch niks meer warden.«
»Dat will ik my bedenken«,
säd de Fru. Mit des güngen se beyde to Bedd, awerst se wöör nich tofreden, un de Girighait leet se nich slapen, se dachd jümmer wat so noch warden wull.
De Mann sleep recht good un fast, he hadd den Dag veel lopen, de Fru awerst kunn goor nich inslapen, un smeet sik
 von en Syd to der annern de ganße Nacht un dachd man jümmer, wat se noch wol warden kunn, un kunn sik doch up niks meer besinnen.  Mit des wull de Sünn upgaan, un as se dat Margenrood seeg, richt'd se sik äwer End im Bedd un seeg door henin, un as se uut dem Fenster de Sünn so herupkamen seeg, 
»ha,« dachd se, 
»kunn ik nich ook de Sünn un de Maan upgaan laten?« 
»Mann,« säd se un stöd em mit dem Ellbagen in de Ribben, 
»waak up, ga hen tom Butt, ik will warden as de lewe Gott.« De Mann was noch meist in'n Slaap, awerst he vörschrock sik so, dat he uut dem Bedd füll. He meend, he hadd sik vörhöörd un rees sik de Ogen ut un säd: 
»Ach, Fru, wat sädst du?« 
»Mann,« säd se, 
»wenn ik nich de Sünn un de Maan kan upgaan laten, un mutt dat so ansehn, dat de Sünn un de Maan upgaan, ik kann dat nich uuthollen, un hebb kene geruhige Stünd meer, dat ik se nich sülwst kann upgaan laten.« Do seeg se em so recht gräsig an, dat em so'n Schudder äwerleep. 
»Glyk ga hen, ik will warden as de lewe Gott.« 
»Ach. Fru,« säd de Mann, un füll vör eer up de Knee, 
»dat kann de Butt nich. Kaiser un Paabst kann he maken, ik bidd dy, sla in dy un blyf Paabst.« Do köhm se in de Booshait, de Hoor flögen ehr so wild üm den Kopp, do reet se sik dat Lysken up, un geef em eens mit dem Foot un schreed: 
»Ik holl dat nich uut, un holl dat nich länger uut, wult du hengaan??« Do slööpd he sik de Büxen an un leep wech as unsinnig.
Buten awer güng de Storm, un bruusde, dat he kuum up de Föten staan kunn; de Huser un de Bömer waiden um, un de Baarge beewden, un de Felsenstücken rullden in de Se, un de Himmel wöör ganß pickswart, un dat dunnert un blitzd, un de See güng in so hoge swarte Bülgen as Kirchentöörn un as Baarge, un de hadden bawen alle ene witte Kroon von Schuum up. Do schre he, un kun syn egen Woord nich hören:
»Manntje, Manntje, Timpe Te, Buttje, Buttje in der See, myne Fru de Ilsebill will nich so as ik wol will.«
»Na, wat will se denn?« säd de Butt. 
»Ach,« säd he, 
»se will warden as de lewe Gott.« 
»Ga man hen, se sitt all weder in'n Pißputt.«
Door sitten se noch bet up hüüt un düssen Dag.
47. Von dem Machandelboom
Dat is nu all lang heer, wol twe dusend Johr, do wöör dar en ryk Mann, de hadd ene schöne frame Fru, un se hadden sik beyde sehr leef, hadden awerst kene Kinner, se wünschden sik awerst sehr welke, un de Fru bedd'd so veel dorüm Dag un Nacht,  man  se kregen keen un kregen keen.  Vör erem Huse  wöör en Hof, dorup stünn en Machandelboom, ünner dem stünn de Fru eens im Winter un schelld sik enen Appel, un as se sik den Appel so schelld, so sneet se sik in'n Finger un dat Blood feel in den Snee. 
»Ach,« säd de Fru, un süst'd so recht hoog up, un seg dat Blood vör sik an, un wöör so recht wehmödig, 
»hadd ik doch en Kind, so rood as Blood un so witt as Snee.« Un as se dat säd, so wurr ehr so recht fröhlich to Mode: ehr wöör recht, as schull dat wat warden. Do güng se to dem Huse, un't güng een Maand hen, de Snee vorgüng: un twe Maand, do wöör dat gröön: un dre Maand, do kömen de Blömer uut der Eerd: un veer Maand, do drungen sik alle Bömer in dat Holt, un de grönen Twyge wören all in eenanner wussen: door süngen de Vögelkens dat dat ganße  Holt schalld,  un de Blöiten felen von den Bömern:  do wörr  de fofte  Maand wech, un se stünn ünner dem Machandelboom, de röök so schön, do sprüng ehr dat Hart vor Freuden, un se füll up ere Knee un kunn sik nich laten: un as de soste Maand vorby wöör, do wurren de Früchte dick un staark, do wurr se ganß still: un de söwde Maand, do greep se na den Machandelbeeren  un eet se so nydsch, do wurr se trurig un krank: do güng de achte Maand hen, un se reep eren Mann un weend un säd: 
»Wenn ik staarw, so begraaf my ünner den Machandelboom.« Do wurr se ganß getrost, un freude sik, bet de neegte Maand vorby wöör, do kreeg se en Kind so witt as Snee un so rood as Blood, un as se dat seeg, so freude se sik so, dat se stürw.
Do begroof ehr Mann se ünner den Machandelboom,  un he füng an to wenen so sehr: ene Tyd lang, do wurr dat wat sachter, un do he noch wat weend hadd, do hüll he up, un noch en Tyd, do nöhm he sik wedder ene Fru.
Mit de tweden Fru kreeg he ene Dochter, dat Kind awerst von der eersten Fru wöör en lüttje Sähn, un wöör so rood as Blood un so witt as Snee. Wenn de Fru ere Dochter  so anseeg, so hadd se se so leef, awerst denn seeg se den lüttjen Jung an, un dat güng ehr so dorch't Hart, un ehr düchd as stünn he ehr allerwegen im Weg, un dachd denn man jümmer wo se ehr Dochter  all dat Vörmägent  towenden  wull, un de Böse gaf ehr dat in, dat se dem lüttjen Jung ganß gramm wurr, un stödd ein herüm von een Eck in de anner, un buffd em hier un knuffd em door, so dat dat aarme Kind jümmer in Angst wöör. Wenn he denn uut de School köhm, so hadd he keene ruhige Städ.
Eens wöör de Fru up de Kamer gaan, do köhm de lüttje Dochter ook herup un säd: 
»Moder, gif my enen Appel.« 
»Ja, myn Kind,« säd de Fru un gaf ehr enen schönen Appel uut der Kist: de Kist awerst hadd enen grooten sworen Deckel mit en groot schaarp ysern Slott. 
»Moder,« säd de lüttje Dochter, 
»schall Broder nich ook enen hebben?« Dat vördrööt de Fru, doch säd se: 
»Ja, wenn he uut de School kummt.« Un as se uut dat Fenster wohr wurr dat he köm, so wöör dat recht, as wenn de Böse äwer ehr köhm, un se grappst to un nöhm erer Dochter den Appel wedder wech un säd: 
»Du schalst nich ehr enen hebben as Broder.« Do smeet se den Appel in de Kist un maakd de Kist to: do köhm de lüttje Jung in de Döhr, do gaf ehr de Böse in, dat se fründlich to em säd: 
»Myn Sähn, wullt du enen Appel hebben?« un seeg em so hastig an. 
»Moder,« säd de lüttje Jung, 
»wat sühst du gräsig uut! ja, gif my enen Appel.« Do wöör ehr, as schull se em toreden. 
»Kumm mit my,« säd se un maakd den Deckel up, 
»hahl dy enen Appel heruut.« Un as sik de lüttje Jung henin bückd,  so reet ehr de Böse, bratsch!  slöög  se den Deckel to, dat de Kopp  afflöög  un ünner de roden Appel füll. Da äwerleep  ehr  dat  in  de  Angst  un  dachd:  
»Kunn  ik  dat  von  my  bringen!«  Da  güng  se bawen na ere Stuw na erem Draagkasten un hahl' uut de bäwelste Schuuflad enen witten Dook, un sett't den Kopp wedder up den Hals und bünd den Halsdook so üm, dat'n niks sehn kunn, un sett't em vör de Döhr up enen Stohl un gaf em den Appel in de Hand.
Do köhm doorna Marleenken  to erer Moder in de Kääk, de stünn by dem Führ un hadd enen Putt mit heet Water vör sik, den röhrd se jümmer üm. 
»Moder,« säd Marleenken,  
»Broder sitt vör de Döhr un süht ganß witt uut un hett enen Appel in de Hand, ik heb em beden, he schull my den Appel gewen,  awerst  he antwöörd my nich, do wurr my ganß grolich.« 
»Gah nochmaal  hen,« säd de Moder, 
»un wenn he dy nich antworden will, so gif em eens an de Oren.« Da güng Marleenken hen un säd: 
»Broder, gif my den Appel.« Awerst he sweeg still, do gaf se em eens up de Oren, do feel de Kopp herünn, doräwer vörschrock se sik un süng an to wenen un to roren, un löp to erer Moder un säd: 
»Ach, Moder, ik hebb mynem Broder den Kopp afslagen,« un weend un weend un wull sik nich tofreden gewen. 
»Marleenken,« säd de Moder, 
»wat hest du dahn! awerst swyg man still, dat et keen Mensch maarkt, dat is nu doch nich to ännern; wy willen em in Suhr kaken.«  Da nöhm de Moder den lüttjen Jung un hackd em in Stücken, ded de in den Putt un kaakd em in Suhr. Marleenken  awerst stünn daarby un weend un weend, un de Tranen füllen all in den Putt un se bruukden goor keen Solt.
Da köhm de Vader to Huus und sett't sik to Disch un säd: 
»Wo is den myn Sähn?« Da droog de Moder ene groote groote Schöttel üp mit Swartsuhr, un Marleenken weend un kunn sich nich hollen. Do säd de Vader wedder: 
»Wo is denn myn Sähn?« 
»Ach,« säd de Moder, 
»he is äwer Land gaan na Mütten erer Grootöhm; he wull door wat blywen.« 
»Wat dait he denn door? un heft my nich maal Adjüüs sechd!«  
»O he wull geern hen un bed my, of he door wol sos Wäken blywen kunn; he is jo woll door uphawen.«  
»Ach,« säd de Mann, 
»my is so recht trurig, dat is doch nich recht, he hadd my doch Adjüüs sagen  schullt.«  Mit des füng  he an to äten  un säd:  
»Marleenken,  wat weenst  du? Broder wart wol wedder kamen.« 
»Ach, Fru,« säd he do, 
»wat smeckt my dat Aeten schöön!  gif my mehr!« Un je mehr he eet, je mehr wull he hebben, un säd: 
»Geeft my mehr, gy schöhlt niks door afhebben, dat is, as wenn dat all myn wör.« Un he eet un eet, un de Knakens smeet he all ünner den Disch, bet he allens up hadd. Marleenken awerst güng hen na ere Kommod un nöhm ut de ünnerste Schuuf eren besten syden Dook, un hahl all de Beenkens un Knakens ünner den Disch heruut un bünd se in den süden  Dook  und droog se vör de Döhr un weend  ere blödigen Tranen. Door läd se se ünner den Machandelboom  in dat gröne Gras, un as se se door henlechd hadd', so war ehr mit eenmal so recht licht, und weend nich meer. Do füng de Machandelboom  an sik to bewegen,  un de Twyge deden sik jümmer so recht von eenanner, un denn wedder tohoop, so recht as wenn sik eener so recht freut un mit de Händ so dait. Mit des so güng dar so'n Newel von dem Boom un recht in dem Newel dar brennd dat as Führ, un uut dem Führ dar flöög so'n schönen Vagel heruut, de süng so herrlich und flöög hoog in de Luft, un as he wech wöör, do wöör de Machandelboom as he vörhen West wöör, un de Dook mit de Knakens wöör wech. Marleenken awerst wöör so recht licht un vörgnöögt, recht as wenn de Broder noch leewd. Do güng se wedder ganß lustig in dat Huus by Disch un eet.
De Vagel awerst flöög wech un sett't sik up enen Goldsmidt syn Huus und füng an to singen:
»Mein Mutter der mich schlacht, mein Vater der mich aß, mein Schwester der Marlenichen sucht alle meine Benichen. bind't sie in ein seiden Tuch, legt's unter den Machandelbaum. Kywitt, kywitt, wat vör'n schöön Vagel bün ik!«
De Goldsmidt  seet in syn Waarkstäd  un maakd ene gollne Kede, do höörd he den Vagel, de up syn Dack seet und süng, un dat dünkd em so schöön.  Da stünn he up, un as he äwer den Süll güng, da vörlöör he eenen Tüffel. He güng awer so recht midden up de Strat hen, eenen Tüffel un een Sok an: syn Schortfell hadd he vör, un in de een Hand hadd he de golln Kede un in de anner de Tang; un de Sünn schynd so hell up de Strat. Door güng he recht so staan und seeg den Vagel an. 
»Vagel,« secht he do, 
»wo schöön kanst du singen! Sing my dat Stück nochmaal.« 
»Ne,« secht de Vagel,
»twemaal  sing ik nich umsünst.  Gif my de golln Kede, so will ik dy't nochmaal singen.« 
»Door,« secht de Goldsmidt,
»hest du de golln Kede, nu sing my dat nochmaal.« Do köhm de Vagel un nöhm de golln Kede so in de rechte Poot, un güng vor den Goldsmidt sitten un süng:
»Mein Mutter der mich schlacht, mein Vater der mich aß, mein Schwester der Marlenichen sucht alle meine Benichen,
bind't sie in ein seiden Tuch, legt's unter den Machandelbaum. Kywitt, kywitt, wat vör'n schöön Vagel bün ik!«
Da flög de Vagel wech na enem Schooster, un sett't sik up den syn Dack un süng:
»Mein Mutter der mich schlacht, mein Vater der mich aß, mein Schwester der Marlenichen sucht alle meine Benichen, bind't sie in ein seiden Tuch, legt's unter den Machandelbaum. Kywitt, kywitt, wat vör'n schöön Vagel bün ik!«
De Schoster höörd dat und leep vör syn Döhr in Hemdsaarmels, un seeg na syn Dack un mussd de Hand vör de Ogen hollen, dat de Sünn em nich blend't. 
»Vagel,« secht he, 
»wat kannst du schöön singen.« Do rööp he in syn Döhr henin:
»Fru, kumm mal heruut, dar is een Vagel: süh mal den Vagel, de kann maal schön singen.« Do rööp he syn Dochter un Kinner un Gesellen, Jung un Maagd, un se kömen all up de Strat un seegen den Vagel an wo schöön he wöör, un he hadd so recht rode  un gröne Feddern,  un um den Hals  wöör dat as luter  Gold, un de Ogen blünken em im Kopp as Steern. 
»Vagel,«  sägd de Schooster,  
»nu sing my dat Stück nochmaal.«  
»Ne,« secht de Vagel, 
»twemaal sing ik nich umsünst, du must my wat schenken.« 
»Fru,« säd de Mann, 
»gah na dem Bähn: up dem bäwelsten Boord door staan een Poor rode Schö, de bring herünn.« Do güng de Fru hen un hahl de Schö. 
»Door, Vagel,« säd de Mann, 
»nu sing my dat Stück nochmaal.« Do kühm de Vagel und nöhm de Schö in de linke Klau, un flöög wedder up dat Dack un süng:
»Mein Mutter der mich schlacht,  mein Vater der mich aß, mein Schwester der Marlenichen sucht alle meine Benichen, bind't sie in ein seiden Tuch, legt's unter den Machandelbaum. Kywitt, kywitt, wat vör'n schöön Vagel bün ik!«
Un as he uutsungen hadd, so flöög he wech: de Kede hadd he in de rechte un de Schö in de linke Klau, un he flöög wyt wech na ene Mähl, un de Mähl güng: 
»Klippe klappe, klippe klappe, klippe klappe.« Un in de Mähl door seeten twintig Mählenburßen, de hauden enen Steen un hackden: 
»Hick hack, hick hack, hick hack,« un de Mähl güng 
»klippe klappe, klippe klappe, klippe klappe.« Do güng de Vagel up enen Lindenboom sitten, de vör de Mähl stünn un süng:
»Mein Mutter der mich schlacht,«
do höörd een up,
»mein Vater der mich aß,«
do höörden noch twe up un höörden dat,
»mein Schwester der Marlenichen«
do höörden wedder veer up:
»sucht alle meine Benichen, bind't sie in ein seiden Tuch,«
nu hackden noch man acht,
»legt's unter«
nu noch man fyw,
»den Machandelbaum.«
nu noch man een.
»Kywitt, kywitt, wat vör'n schöön Vagel bün ik!«
Da hüll de lezte ook up un hadd dat lezte noch höörd. 
»Vagel,« secht he, 
»wat singst du schöön! laat my dat ook hören, sing my dat nochmaal.«  
»Ne,« secht de Vagel, 
»twemaal sing ik nich umsünst, gif my den Mählensteen, so will ik dat nochmaal  singen.« 
»Ja,« secht he, 
»wenn he my alleen tohöörd, so schullst du em hebben.« 
»Ja,« säden de annern, 
»wenn he nochmaal singt, so schall he em hebben.« Do köhm de Vagel herünn, un de Möllers saat'n all twintig mit Böhm an un böhrden Steen up: 
»Hu uh uhp, hu uh uhp, hu uh uhp!« Da stöök de Vagel den Hals döör dat Lock un nöhm em üm as enen Kragen, un flöög wedder up den Boom un süng:
»Mein Mutter der mich schlacht, mein Vater der mich aß, mein Schwester der Marlenichen sucht alle meine Benichen, bind't sie in ein seiden Tuch, legt's unter den Machandelbaum. Kywitt, kywitt, wat vör'n schöön Vagel bün ik!«
Un as he dat utsüngen hadd, do deed he de Flünk von eenanner, un hadd in de rechte Klau de Kede un in de linke de Schö un üm den Hals den Mählensteen, un floog wyt wech na synes Vaders Huse.
In de Stuw seet de Vader, de Moder un Marleenken by Disch, un de Vader säd: 
»Ach, wat waart my licht, my is recht so good to Mode.« 
»Nä,« säd de Moder, 
»my is recht so angst, so recht as wenn en swoor Gewitter kummt.« Marleenken awerst seet un weend un weend, da köhm de Vagel anflegen, un as he sik up dat Dack sett't: 
»Ach,« säd de Vader, 
»my is so recht freudig un de Sünn schynt buten so schöön,  my is recht, as schull ik enen olen Bekannten  weddersehn.«
»Ne,« säd de Fru, 
»my is so angst, de Täne klappern my, un dat is my as Führ in den Adern.« Un se reet sik ehr Lyfken up un so mehr, awer Marleenken seet in en Eck un weend un hadd eren Platen vör de Ogen, un weend den Platen ganß meßnatt. Do sett't sik de Vagel up den Machandelboom un süng:
»Mein Mutter der mich schlacht,«
Do hüll de Moder de Oren to un kneep de Ogen to, un wull nich sehn un hören, awer dat bruusde ehr in de Oren as de allerstaarkste Storm un de Ogen brennden ehr un zackden as Blitz.
»Mein Vater der mich aß.«
»Ach, Moder,« secht de Mann, 
»door is en schöön Vagel, de singt so herrlich; de Sünn schynt so warm, un dat rückt as luter Zinnemamen.«
»Mein Schwester der Marlenichen.«
Do läd Marleenken  den Kopp up de Knee un weend in eens wech, de Mann awerst säd: 
»Ik ga henuut, ik mutt den Vagel dicht by sehn.« 
»Ach, gah nich,« säd de Fru, 
»my is as beewd dat ganße Huus un stünn in Flammen.« Awerst de Mann güng henuut un seeg den Vagel an.
»Sucht alle meine Benichen, bind't sie in ein seiden Tuch, legt's unter den Machandelbaum. Kywitt, kywitt, wat vör'n schöön Vagel bün ik!«
Mit des leet de Vagel de gollne Kede fallen, un se feel dem Mann jüst um'n Hals, so recht hier herüm, dat se recht so schöön  passd.  Do güng he herin un säd:  
»Süh, wat is dat vör'n  schöön  Vagel,  heft my so 'ne schöne  gollne Kede schenkd, un süht so schöön uut.« De Fru awerst wöör so angst un füll langs in de Stuw hen, un de Mütz füll ehr von dem Kopp. Do füng de Vagel wedder:
»Mein Mutter der mich schlacht.«
»Ach, dat ik dusend Föder ünner de Eerd wöör, dat ik dat nich hören schull!«
»Mein Vater der mich aß.« Do füll de Fru vör dood nedder.
»Mein Schwester der Marlenichen.«
»Ach,« säd Marleenken, 
»ik will ook henuut gahn un sehn, of de Vagel my wat schenkt?« Do güng se henuut.
»Sucht alle meine Benichen, bind't sie in ein seiden Tuch.«
Do smeet he ehr de Schöh herünn.
»Legt's unter den Machandelbaum. Kywitt, kywitt, wat vör'n schöön Vagel bün ik!«
Do wöör ehr so licht un frölich. Do truck se de neen roden Schö an ün danßd un sprüng herin. 
»Ach,« säd se, 
»ick wöör so trurig, as ick henuut güng un nu is my so licht, dat is maal en herrlichen Vagel, hett my en Poor rode Schö schenkd.«
»Ne,« säd de Fru un sprüng up, un de Hoor stünnen ehr to Baarg as Führsflammen, 
»my is as schull de Welt ünnergahn, ik  will  ook  henuut,  of  my  lichter  warden  schull.«  Un  as  se  uut  de  Döhr  köhm,  bratsch!  smeet  ehr de Vagel den Mählensteen  up den Kopp, dat se ganß tomatscht  wurr. De Vader un Marleenken  höörden dat un güngen henuut; do güng en Damp un Flamm un Führ up von der Städ, un as dat vorby wöör, do stünn de lütje Broder door, un he nöhm synen Vader un Marleenken by der Hand, un wären all dre so recht vergnöögt un güngen in dat Huus by Disch, un eeten.
68. De Gaudeif un sien Meester
Jan wull sien Sohn en Handwerk lehren loeten, do gonk Jan in de Kerke un beddet to ussen Herrgott, wat üm wull selig (zuträglich) wäre; do steit de Köster achter dat Altar und seg: 
»Dat Gaudeisen, dat Gaudeisen (gaudieben).« Do geit Jan wier to sien Sohn, he möst dat Gaudeisen lehren, dat hedde em usse Herrgott segt. Geit he met sienen Sohn und sögt sik enen Mann, de dat Gaudeisen kann. Do goht se ene ganze Tied, kummt in so'n graut Wold, do steit so'n klein Hüsken mot so'ne olle Frau derin; seg Jan: 
»Wiet ji nich enen Mann, de dat Gaudeifen kann?« 
»Dat känn ji hier wull lehren,« seg de Frau, 
»mien Sohn is en Meester dervon.« Do kührt (spricht) he met den Sohn, of he dat Gaudeifen auk recht könne? De Gaudeifsmeester  seg: 
»Ick willt juen Sohn wull lehren, dann kummt övern Johr wier, wann ji dann juen Sohn noch kennt, dann will ick gar kien Lehrgeld hebben, un kenne ji em nig, dann müge ji mi twehunnert Dahler giewen.«
De Vader geit wier noh Hues, un de Sohn lehret gut hexen un gaudeifen. Asse dat Johr um is, geit de Vader alle un grient  wu  he  dat  anfangen  will,  dat  he  sienen  Sohn  kennt.  Asse  he  der  so geit  un  grient, do kümmt em so'n klein Männken in de Möte (entgegen), dat seg: 
»Mann, wat grien ji? ji sind je so bedröft.« 
»O,« seg Jan, 
»ick hebbe mienen Sohn vör en Johr bi en Gaudeifsmeester  vermet, do sede de mig, ick söll övert Johr wier kummen, un wann ick dann mienen Sohn mich kennde, dann soll ick em twehunnert  Dahler giewen, und wann ick em kennde, dann höf ick nix to giewen;  nu sin ick so bange, dat ick em nig kenne,  un ick weet nig, wo ick dat Geld her kriegen  sall.« Do seg dat Männken,  he soll  en Körfken  Braut  met niemen,  un gohen  unter den Kamin  stohen:  
»Do up den Hahlbaum steit en Körfken, do kiekt en Vügelken uht, dat is jue Sohn.«
Do geit Jan hen un schmit  en Körsken  Schwatbraut  vör den Korf, do kümmt dat Vügelken  daruht un blickt der up.
»Holla, mien Sohn, bist du hier?« seg de Vader. Do freude sik de Sohn, dat he sienen Vader sog; awerst de Lehrmeester seg: 
»Dat het ju de Düvel ingiewen, wu könn ji sus juen Sohn kennen?« 
»Vader, loet us gohn,« sede de Junge.
Do will de Vader met sienen Sohn nach Hues hengohn, unnerweges kümmt der ne Kutske an föhren, do segd de Sohn sienen Vader: 
»Ick will mie in enen grauten Windhund  maken, dann künn ji viel Geld met mie verdienen.« Do röpt de Heer uht de Kutske: 
»Mann, will ji den Hund verkaupen?« 
»Jau,« sede de Vader. 
»Wu viel Geld will ji den vör hebben?«
»Dertig Dahler.« 
»Je, Mann, dat is je viel, men wegen dat en so'n eislicke rohren Ruen (gewaltig schöner Rüde) is, so will ick en behollen.« De Heer nimmt en in siene Kutske, asse mit en lück (wenig) wegföhrt is, da sprinkt de Hund uht den Wagen dör de Glase, und do was he kien Windhund mehr un was wier bie sienen Vader. Do goht sie tosamen noh Hues. Den annern Dag is in dat neigste Dorb Markt, do seg de Junge to sienen Vader: 
»Ick will mie nu in en schön Perd maken, dann verkaupet  mie;  averst  wann  ji mie verkaupet,  do möt ji mi den Taum uttrecken,  süs kann ick kien Mensk wier weren.«  Do treckt  de Vader met dat Perd noh't  Markt,  do kämmt de Gaudeifsmeester  und köft dat Perd för hunnert Dahler, und de Vader verget un treckt em den Taum nig uht. Do treckt de Mann met das Perd noh Hues, un doet et in en Stall. Asse de Magd öwer de Dehle geit, do segt dat Perd: 
»Tüh mie den Taum uht, tüh mie den Taum uht.« Do steiht de Magd un lustert: 
»Je, kannst du kühren?« Geit hen un tüht em den Taum uht, do werd dat Perd en Lüning (Sperling), un flügt öwer de Döre, un de Hexenmeester  auk en Lüning, un flügt em noh. Do kümmt se bie ene (zusammen), un bietet sick, awerst de Meester verspielt un mäk sick in't Water, un is en Fisk. Do werd de Junge auk en Fisk, un se bietet sick wier, dat de Meester verspielen mot. Do mäk sick de Meester in en Hohn, un de Junge werd en Voß un bitt den Meester den Kopp af; do is he storwen un liegt daut bes up düssen Dag.
82. De Spielhansl
Is is emohl e Mon gewön, der Hot ninx us (als) g'spielt, und do hobend'n d'Leut nur in Spielhansl g'hoaßen, und wal (weil) e gor nit afg'hört zen spieln, so hot e san (sein) Haus und ullss (alles) vespielt. Hietzt (jetzt), nette (eben) in lötzten Tog, eh's iahm (ihm) d' Schuldne schon 's Haus hobend wögnehme  willn, is unse Herrgout un de halli Pedrus kemme und hobend g'sogt, er sull's übe d'Nacht g'holte (bei sich behalten). Oft (da) hot de Spielhansl g'sogt: 
»Wögn meine kints do bleibn döi Nocht: ober i kong eng koan Bött und ninx z'össn (zu essen) gebn.« Oft hot unse Herrgout g'sogt, er sulls ne (nur) g'holten, und söi willetn ian (ihnen) selbe wos z'össn kaffen; dos is in Spielhansl recht g'wön. Oft hot iahm de halli Pedrus drei Grouschn gebn, und er sull zen Böcke (Bäcker) gehn und e Brot huhln. Hietzt is hullt (halt) de Spielhansl gonge, wie er aber ze den Haus kemme is, wou die onnen Spiellumpn drin g'wön sand, döi iahm ullss ogwunge hobnd, do hobn's n g'ruefft und hobend g'schrien: 
»Hansl, geh ahne (herein).« 
»Jo,« hot e g'sogt, 
»willt's me die drei Grouschn a non ogwinge.« Döi hobnd'n obe (aber) nit ausg'lossn. Hietzt is e hullt anhi (hinein) und oft hot e die drei Grouschn a non vespielt. De halli Pedrus und unse Herrgout hobnd ollewall (immer) g'wort't, und wie er ian z'lang nit kemme is, sand's iahm intgögn gonge. De Spielhansl obe, wie e kemme is, hot thon us wenn iahm's Geld in ne Locken (Lacken) g'folln war, und hot ollewall drin herumkrobbelt: obe unse Herrgout hots schon g'wißt, daß e's vespielt hot. Oft hot iahm de halli Pedrus non mohl drei Grouschn gebn. Hietzt hot e sie obe nimme veführn losse und hot ian 's Brot brocht. Oft hot'n unse Herrgout g'frogt, wou e koan'n Wein nit hot, do e g'sogt: 
»U, Herr, d'Fasse sand alli laar.« Oft hot unse Herrgout g'sogt, er sull ner in Költe (Keller) ohi (hinab) gehn, 
»is is non de böst Wein int.« Er hots long nit glaubn willn, obe af d'löst hot e g'sogt:  
»I will ohi gehn,  ober  i woaß's,  daß koane  int is.« Wie er obe's Fassl  onzapft  hot, se is de böst Wein ausse g'runne. Hietzt hot er ian in Wein brocht, und döi zwoa sand übe d'Nocht do blieb'n. In onnen Tog, in de Früe, hot unse Herrgout zen Spielhansl g'sogt, er sull sie (sich) drei Gnodn ausbittn. Er hot g'moant, er wird sie'n Himmel ausbittn, obe de Spielhansl  hot bettn um e Korntn,  mit der er ullss  g'wingt;  um Würfl, mit den er a ullss  g'wingt, und um en Bam (Baum), wou ullss Oubst draf wochst, und wonn oane (einer) affi steigt, daß e nimme ohe kon (herab kann), bis er iahm's schofft (befiehlt). Hietzt hot iahm unse Herrgout ullss gebn, wos e velangt hot un is mit'n hallin Pedrus wiede fuert (fort).
Hietzt hot hullt de Spielhansl erst recht zen spieln ongfongt, und hätt bold d' halbeti Welt zomg'wunge. Oft hat de halli Pedrus zen unse Herrgoutn  g'sogt: 
»Herr, dos Ding thuet koan guet, er g'winget af d'löst non (noch) d' ganzi Welt; me müeßn iahm in (den) Toid schickn.« Hietzt habends iahm in Tod g'schickt. Wie de Tod kemme is, is de Spielhansl nette be'n Spieltisch g'sössn; oft hot de Toid g'sagt: 
»Hansl, kimme bißl ausse.«  De Spielhansl obe hot g'sogt: 
»Wort nur e bißl, bis dos G'spiel aus is und steig dewall e weng afn Bam do affi und brouck uns e wengerl wos o, daß me afn Wog was z'noschn hob'n.« Hietzt is hullt de Toid affi g'stiegn, und wie e wiede hot ohi Wille, hot i nit kinne, und de Spielhansl hot'n sieben Johr droubn lossn, und dewall is koan Mensch, nit g'storbn.
Oft hot de halli Pedrus zen unsen Herrgoutn g'sogt: 
»Herr, dos Ding thuet koan guet, is sterbet jo koan Mensch mehr; mir müeßn schon selbe kemme.« Hietzt sand's hullt selbe kemme, und do hot iahm unse Herrgout g'schofft, daß er in Toid ohe lossn sull. Oft is er obe glei gonge und hot zen Toid g'sagt: 
»Geh ohe,« und der hot'n glei g'numme und hot'n okragelt (erwürgt). Oft sands mit enonne fuert und fand in d' onnert Welt kemme, do is hullt man (mein) Spielhansl zen Himmelthoir  gonge  und hot onkloupft.  
»Wer  is draußt?«  
»De Spielhansl.«  
»Ach, den brauche  me nit, geh ne wiede fuert.« Oft is e zen Fegfuirthoir gonge und hot wiede kloupft. 
»Wer is draußt?« 
»De Spielhansl.« 
»Ach is is e so (ohne daß) Jomme  und Noit g'nue be'n uns,  mir willn  nit spieln;  geh ne wiede fuert.«  Oft is e zen Hüllnthoir gonge, und do hoben's ne anhi lossn, is is obe niamd dehoambt g'wön, us de olti Luzifar und krumpn Tuifln (die g'rodn hobn af de Welt z'thoan g'hot), und oft hot e sie glei ine (nieder) g'sötzt und hot wiede zew spieln ong'fongt. Hietzt hot obe de Luzifar ninx g'hot, us sani krumpn Tuifln: döi hot iahm de Spielhansl ogwunge, wall e mit sann Kortn ullss hot g'winge müeßn. Hietzt is e mit sann krumpn Tuifln fuert, und oft sand's af Hoihefuert (nach Hohenfuert), und hobnd d' Houpfnstange ausg'rissn und san demit zen Himmel affi und hobnd zen wägn ong'fongt; und hietzt hot de Himmel schon krocht (gekracht). Oft hot de halli Pedrus wiede g'sogt: 
»Herr, dos Ding thuet koan guet, mir müeßn ne anhe (herein) lossn, sunst werfet er uns in Himml ohi (hinab).«  Hietzt hobnd's 'n hullt anhi lossn. Obe de Spielhansl hot glei wiede zen spieln ong'fongt, und do is glei e Lärm und e Getös won (worden), daß me san oagns Wort nit vestondn hot. Oft hat de halli Pedrus wiede g'sogt:
»Herr,  dos Ding thuet koan guet, mir müeßn  ne ohi werfen,  er machet  uns sunst  in gonzn Himml rewellisch.« Hietzt sands hullt her und hobnd'n one g'worfn, und da hot sie san Seel z'thoalt (hat sich seine Seele zerteilt) und is in d'onnen Spiellumpn g'fohrn, döi non (noch) bis date lebnd.
91. Dat Erdmänneken
Et was mal en rik Künig west, de hadde drei Döchter had, de wören alle Dage in den Schlottgoren spazeren gaen, un de Künig,  dat was so en Leivhawer  von allerhand  wackeren  Bömen  west:  un einen,  den hadde  he so leiv  had,  dat he denjenigen, de ümme en Appel dervon plückede, hunnerd Klafter unner de Eere verwünschede. As et nu Hervest war, da worden de Appel an den einen Baume so raut ase Blaud. De drei Döchter gungen alle Dage unner den Baum un seihen to ov nig de Wind 'n Appel herunner schlagen hädde, awerst se fannen er Levedage kienen, un de Baum de satt so vull, dat he breken wull, un de Telgen (Zweige) hungen bis up de Eere. Da gelustede den jungesten Künigskinne gewaldig un et segde to sinen Süstern: 
»Use Teite (Vater), det hett us viel to leiv, ase dat he us verwünschen deihe: ik glöve dat he dat nur wegen de frümden Lude dahen hat.« Un indes plücked dat Kind en gans dicken Appel af un sprunk für sinen Süstern und segde: 
»A, nu schmecket mal, mine lewen Süsterkes, nu hew ik doch min Levedage so wat schönes no nig schmecket.« Da beeten de beiden annern Künigsdöchter auch mal in den Appel, un da versünken se alle drei deip unner de Eere, dat kien Haan mer danach krähete.
As et da Middag is, da wull se de Künig do Diske roopen, do sind so nirgends to finnen: he söket se so viel im Schlott un in Goren, awerst he kun se nig finnen. Da werd he so bedröwet un let dat ganse Land upbeien (aufbieten), un wer ünne sine Döchter  wier brechte, de sull ene davon tor Fruen hewen. Da gahet so viele junge Lude uwer Feld un söket, dat is gans ut der Wiese (über alle Maßen), denn jeder hadde he drei Kinner geren had, wiil se wören gegen jedermann so fründlig un so schön von Angesichte west. Un et togen auck drei Jägerburschen ut, un ase da wol en acht Dage riefet hadden,  da kümmet  se up en grot Schlott,  da woren  so hübsche  Stoben  inne  west, un in keinen Zimmer is en Disch decket, darup wören so söte Spisen, de sied noch so warme dat se dampet, awerst in den ganzen Schlott, is kien Minsk to hören noch to seihen. Do wartet se noch en halwen Dag, un de Spisen bliwet immer warme un dampet, bis up et lest, da weret se so hungerig, dat se sik derbie settet un ettet, un macket mit en anner ut, se wüllen up den Schlotte wuhnen bliewen, un wüllen darümme loosen, dat eine in Huse blev un de beiden annern de Döchter söketen; dat doet se auck, un dat Los dreppet den ölesten. Den annern Dag da gaet de twei jüngesten söken, un de öleste mot to Huse bliewen. Am Middoge kümmt der so en klein klein Männeken un hölt um 'n Stückesken Braud ane, da nümmt he von dem Braude, wat he da funnen hädde, un schnitt en Stücke rund umme den Braud weg un will ünne dat giewen, indes dat he et ünne reiket, lett et dat kleine Männeken fallen und segd, he sulle dok so gut sin un giewen ün dat Stücke wier. Da will he dat auck doen und bucket sik, mit des nümmt, dat Männeken en Stock un packt ünne bie den Haaren un gift ünne düete Schläge. Den anneren Dag, da is de tweide to Hus bliewen, den geit et nicks better. Ase de beiden annern da den Awend nah Hus kümmet, da segt de öleste: 
»No, wie hätt et die dann gaen?« 
»O, et geit mit gans schlechte.« Da klaget se sik enanner ere Naud, awerst den jungesten  hadden se nicks davonne sagd, den hadden se gar nig lien (leiden) mögt un hadden ünne jummer den dummen Hans heiten, weil he nig recht van de Weld was. Den dritten Dag, da blivt de jungeste to Hus, da kümmet dat kleine Männeken wier und holt um en Stücksken Braud an; da he ünne dat giewen hätt, let he et wier fallen un segt he mügte dock so gut sien un reicken ünne dat Stücksken wier. Da segd he to den kleinen Männeken:
»Wat! kannst  du dat Stücke nig sulwens  wier up nümmen,  wenn  du die de Möhe nig mal um dine dägliche Narunge giewen wust, so bist du auck nich wert, dat du et etest.« Da word dat Männeken so bös und segde he möst et doen: he awerst nig fuhl, nam min lewe Männeken un drosch et duet dör (tüchtig durch). Da schriege dat Männeken so viel un rep:
»Hör up, hör up, un lat mie geweren, dann will ik die auck seggen, wo de Künigsdöchter sied.« Wie he dat hörde, häll hei üp to slaen, un dat Männeken vertelde he wör en Erdmänneken,  un sulke wären mehr ase dusend, he mögte man mit ünne gaen, dann wulle he ünne wiesen wo de Künigsdöchter  weren. Da wist he ünne en deipen Born, da is awerst kien Water inne west. Da segt dät Männeken, he wüste wohl dat et sine Gesellen nig ehrlich mit ünne meinten, wenn he de Künigskinner  erlösen  wulle,  dann  möste  he  et  alleine  doen.  De  beiden  annern  Broer  wullen  wohl auck geren de Künigsdöchter  wier hewen,  awerst  se wullen  der kiene  Möge  un Gefahr umme  doen,  he möste  so en grauten Korv nümmen, un möste sik mit sinen Hirschfänger un en Schelle darinne setten un sik herunter winnen laten: unnen da wören drei Zimmer, in jeden sette ein Künigskind  un hädde en Drachen mit villen Köppen to lusen, den möste he de Köppe afschlagen. Ase dat Erdmänneken nu dat alle sagd hadde, verschwand et. Ase't Awend is, da kümmet de beiden annern un fraget wie et ün gaen hädde, da segd he: 
»O, so wit gut,« un hädde keinen Minsken sehen, ase des Middags, da wer so ein klein Männeken kummen, de hädde ün umme en Stücksken Braud biddit, do he et ünne giewen hädde, hädde dat Männeken et fallen laten un hädde segd, he mögtet ünne doch wier üp nümmen, wie he dat nig hadde doen wullt, da hädde et anfangen to puchen, dat hädde he awerst unrecht verstan un hädde dat Männeken prügelt, un da hädde et ünne vertellt wo de Künigsdöchter  wären. Da ärgerten sik de beiden so viel, dat se gehl un grön wören. Den annern Morgen da gungen se to haupe an den Born un mackten Lose, wer sik dat erste in den Korv setten sulle, da feel dat Los wier den öllesten to, he mot sik darin fetten un de Klingel mitnümmen. Da segd he: 
»Wenn ik klingele, so mutt gi mik nur geschwinne wier herupwinnen.« Ase he en bitken herunner is, da klingelte wat, da winnen se ünne wier heruper; da sett sik de tweide herinne, de maket ewen sau; nu kümmet dann auck de Riege an den jungesten, de lät sik awerst gans drinne runner winnen. Ase he ut den Korve stiegen is, da nümmet he sienen Hirschfänger  un geit vor der ersten Doer staen un lustert, da hort he den Drachen gans lute schnarchen.  He macket langsam de Döre oppen, da sitt da de eine Künigsdochter   und  häd  op  eren  Schot  niegene  (neun)  Drachenköppe   ligen  un  luset  de.  Da  nümmet  he sinen Hirschfänger  und hogge  to, da siet de niegne  Koppe  awe. De Künigsdochter  sprang up un fäl ünne um den Hals un drucket un piepete (küßte) ünn so viel, un nümmet ihr Bruststücke,  dat wor von rauen Golle west, un henget ünne dat umme. Da geit he auck nach der tweiden Künigsdochter,  de häd en Drachen mit sieven Köppe to lusen un erlöset de auck, so de jungeste, de hadde en Drachen mit viere Köppen to lusen had, da geit he auck hinne. Do froget se sich alle so viel,  un  drucketen  un  piepeten  ohne  uphören.  Da  klingelte  he  sau  harde,  bis  dat  se owen  hört.  Da  set he de Künigsdöchter  ein nach der annern in den Korv un let se alle drei heruptrecken, wie nu an ünne de Riege kümmt, da fallet ün de Woore (Worte) von den Erdmänneken wier bie, dat et sine Gesellen mit ünne nig gut meinden. Da nümmet he en groten Stein de da ligt un legt ün in den Korv, ase de Korv da ungefähr bis in de Midde herup is, schnien de falsken Broer owen dat Strick af, dat de Korv mit den Stein up den Grund füll, un meinten he wäre nu daude, un laupet mit de drei Künigsdöchter  wege un lotet sik dervan verspreken dat se an ehren Vater seggen willt dat se beiden se erlöset hädden; da kümmet se tom Künig, un begert se tor Fruen. Unnerdies geit de jungeste Jägerbursche gans bedröwet in den drei Kammern herummer un denket dat he nu wull sterwen möste, da süht he an der Wand 'n Fleutenpiepe hangen, da segd he: 
»Worümme  hengest du da wull, hier kann ja doch keiner lustig sin?« He bekucket auck de Drachenköpp un segd:
»Ju künnt mie nu auck nig helpen.« He geit so mannigmal up un af spatzeren, dat de Erdboden davon glatt werd. Un et lest, da kriegt he annere Gedanken, da nümmet he de Fleutenpiepen van der Wand un blest en Stücksken, up eenmahl kummet da so viele Erdmännekens,  bie jeden Don, den he däht, kummt eint mehr; da blest he so lange dat Stücksken, bis det Zimmer stopte vull is. De fraget alle wat sin Begeren wöre, da segd he he wull geren wier up de Eere an Dages Licht, da satten se ünne alle an, an jeden Spir (Faden) Haar, wat he up sinen Koppe hadde, un sau steiget se mit ünne herupper bis up de Eere. Wie he owen is, geit he glick nach den Künigsschlott wo grade de Hochtit mit der einen Künigsdochter sin sulle, un geit up den Zimmer, wo de Künig mit sinen drei Döchtern is. Wie ünne da de Kinner seihet, da wered se gans beschwämt (ohnmächtig). Da werd de Künig so böse un let ünne glick in een Gefängnisse setten, weil he meint he hädde den Kinnern en Leid anne daen. Ase awer de Künigsdöchter  wier to sik kummt, da biddet se so viel he mogte ünne doch wier lose laten. De Künig fraget sie worümme, da segd se dat se dat nig vertellen dorften, awerst de Vaer de segd se füllen et den Owen (Ofen) vertellen. Da geit he herut un lustert an de Döre ün hört alles. Da lät he de beiden an en Galgen hängen, un den einen givt he de jungeste Dochter; un da trok ik en Paar gläserne Schohe an, un da stott ik an en Stein, da segd et 
»klink!« da wören se kaput.
95. Der alte Hildebrand
Es war amahl  a Baur und a Bäurin,  und dö Bäurin,  dö hat der Pfarra  im Dorf  gern  gesegn,  und da hat er alleweil gwunschen,  wann er nur amahl an ganzen Tag mit der Bäurin allan recht vergnügt zubringa kunnt, und der Bäurin der wars halt a recht gewesn. No, da hat er amahl zu der Bäurin gsagt: 
»Hanz, mei liebi Bäurin, hietzt, hab i was ausstudiert, wie wir halt amahl an ganzen Tag recht vergnügt mitanander zubringa kunnten. Wißts was, ös legts eng aufm Mittwoch ins Bett und sagts engern Mon ös seits kräng, und lamatierts  und übelts nur recht, und das treibts fort bis aufm Sunta, wann i die Predi halt, und da wir (werde) i predigen, daß wer z'Haus a krangs Kind, an krängen Mon, a krangs Weib, an krangen Vader, a krange Muader, a krange Schwester,  Bruader, oda wers sunst nacha is, hat, und der thut a Wollfart aufm Göckerliberg  in Wälischland,  wo ma um an Kreuzer  an Metzen Lorberbladen  kriegt, dem wirds krange Kind, der krange Mon, 's krange Weib, der krange Vader, d'krange Muader, d'krange Schwester, oda wers sunst nacha is, auf der Stell gsund.«
»Dös wir i schon machen,« hat die Bäurin drauf gsagt. No, drauf, aufm Mittwoch hat sie halt d'Bäurin ins Bett glegt und hat glamatiert und gübelt als wie, und ihr Mon hat ihr alles brucht, was er nur gwißt hat, 's hat aber halt nix gholfn. Wie denn der Sunta kuma is, hat d'Bäurin gsagt: 
»Mir is zwar so miserabel als ob i glei verschaden sollt, aber ans möcht i do no vor mei End, i möcht halt in Herrn Pfarra sei Predi hörn, dö er heund halten wird.« 
»A, mei Kind,« sagt der Baur drauf, 
»thu du dös nit, du kunntst schlechter wern, wann aufstundst. Schau, es wir i in d'Predi gehn und wir recht acht gebe und wir dir alles wieder derzöhln, was der Herr Pfarra gsagt hat.« 
»No,« hat d'Bäurin gsagt, 
»so geh halt und gib recht acht und derzöhl mir alles, was d'ghört hast.« No, und da is der Baur halt in d'Predi ganga, und da hat der Herr Pfarra also angfangt zun predigen und hat halt gsagt, wann ans a krangs Kind, an krangen Mon, a krangs Weib, an krangen Vader, a krange Muader, a krange Schwester,  Bruader, oda wers sunst nacha war, z'Haus hat, und der wollt a Wollfart machen aufm Göckerliberg  in Wälischland,  wo der Metzen  Lorberbladen  an Kreuzer  kost, dem wirds krange Kind, der krange Mon, 's krange Weib, der krange Vader, d'krange Muader, d'krange Schwester, Bruader, oda wers sunst nacha war, auf der Stell gsund wern, und wer also dö Ras unternehma  wollt, der soll nach der Meß zu ihm kuma, da wird er ihm den Lorbersack  gebn und den Kreuzer.  Da war niembd  fröher als der Bauer,  und nach der Meß is er gleich zum Pfarra ganga, und der hat ihm also den Lorbersack gebn und den Kreuzer. Drauf is er nach Haus kuma und hat schon bei der Hausthür eini geschrien: 
»Juchesha, liebes Weib, hietzt is so viel als obs gsund warst. Der Herr Pfarra hat heunt predigt, daß wer a krangs  Kind, a krangen  Mon, a kranges  Weib, an krangen  Vader,  a krange Muader, a krange Schwester, Bruader,  oda wers sunst  nacha  war,  z'Haus  hat, und der macht  a Wollfart  aufm Göckerliberg in Wälischland, wo der Metzen Lorberbladen  an Kreuzer  kost, dem wirds 's krange Kind, der krange Mon, 's krange Weib, der krange Vader, d'krange  Muader,  d'krange  Schwester,  Bruader,  oda wers sunst  nacha  war,  auf der Stell  gsund;  und hietzt hab i mir schon den Lorbersack  gholt vom Herrn Pfarra und den Kreuzer, und wir glei mein Wanderschaft antreten, daß d' desto ehender gsund wirst;« und drauf is er fort ganga. Er war aber kam fort, so is die Bäurin schon auf gwesn, und der Pfarra war a glei do. Hietzt lassen wir aber dö zwa indessen auf der Seiten und gänga mir mit'n Baur. Der is halt alleweil drauf los ganga, damit  er desto  ehender  aufm Göckerliberg  kummt,  und wie  halt so geht, begegnt  ihm sein Gvatter. Sein Gvatter dös war an Armon (Eiermann), und der is just von Mark kuma, wo er seine Ar verkauft hat. 
»Gelobt seist,« sagt sein Gvatter, 
»wo gehst denn so trabi hin, Gvatter?« 
»In Ewigkeit,  Gvatter,« sagt der Baur, 
»mein Weib is krang worn, und da hob i heund in Herrn Pfarra sein Predi ghört, und da hat er predigt, daß wann aner z'Haus an krangs Kind, an krangen Mon, a krangs Weib, an krangen Vader, a krange Muader, a krange Schwester, Bruader, oda wers sunst nacha war, hat, und er macht a Wollfart aufm Göckerliberg in Wälischland, wo der Metzen Lorberbladen an Kreuzer kost, dem wird's krange Kind, der krange Mon, 's krange Weib, der krange Vader, d'krange Muader, d'krange Schwester, Bruader, oda wers sunst nacha war, auf der Stell gsund, und da hab i mir von Herrn Pfarra den Lorbersack und den Kreuzer gholt, und hietzt trit i halt mein Wanderschaft an.« 
»Aber hanz, Gvatter,« hat der Gvatter zum Baur gsagt: 
»Seids denn gar so backet (einfältig),  daß so was glauben könts? Wißts, was is? der Pfarra möcht gern mit engern Weib an ganzen Tag allan recht vergnügt zubringa, drum habn's eng den Bärn anbunden, daß ihr'en aus'n Füßen kumts.«  
»Mein,« hat der Baur gsagt, 
»so möcht i do wissen, ob das wahr is.« 
»No,« hat der Gvatter gsagt, 
»wast was, setz di in mein Arkorb eini, so will i di nach Haus tragn, und da wirst es selber segn.« No, das is also geschegn, und den Baur hat sein Gvatter in sein Arkorb eini gsetzt, und der hat'n nach Haus tragn. Wie's nach Haus kuma san, holla, da is schon lusti zuganga. Da hat die Bäurin schon fast alles, was nur in ihrem Hof war, abgstochen ghabt, und Krapfen hats bachen, und der Pfarra war a schon da und hat a sein Geige mitbracht ghabt. Und da hat halt der Gvatter anklopft, und d'Bäurin hat gfragt, wer draussen war. 
»I bins, Gvatterin,«  hat der Gvatter gsagt, 
»mei, gebts mir heund nacht a Herberg, i hab meini Ar aufm Mark nit verkauft, und hietzt muß i's wieder nach Haus trage, und sö san gar z'schwar,  i bring's nit fort, es is a schon finster.« 
»Ja, mein Gvatter,« sagt d' Bäurin drauf, 
»ös kumts mir recht zur unglegna Zeit. No, weils halt her nit anders is, so kömts eina  und setzt's eng dort auf d'Ofenbank.«  No hat sie der Gvatter also mit sein Buckelkorb auf d'Ofenbank gsetzt. Der Pfarra aber und d'Bäurin dö warn halt recht lusti. Endli fangt der Pfarra an und sagt: 
»Hanz, mein liebi Bäurin, ös könnts ja so schön singa, singts mir do ans.« 
»A,« sagt die Bäurin, 
»hietzt kann i nix mehr singa, ja, in mein junge Jahren, da hab i's wohl könna, aber hietzt is schon vorbei.« 
»Ei,« sagt wieder der Pfarra, 
»singts do nur a bißl.« No, da fangt die Bäurin an und singt:
»I hab mein Mon wohl ausgesandt aufm Göckerliberg in Wälischland.«
Drauf singt der Pfarra:
»I wollt, er blieb da a ganzes Jahr, was fragt i nach dem Lorbersack. Halleluja!«
Hietzt fangt der Gvatter hinten an und singt (da muß i aber derzöhln, daß der Baur Hildebrand  ghassen hat) also der Gvatter:
»Ei du, mein lieber Hildebrand, was machst du auf der Ofenbank? Halleluja!«
Und hietzt singt der Baur in Korb drinna a: 
»Hietzt kann i das Singa nimmermehr leiden, hietzt muß i aus mein Buckelkorb steigen.«
Und steigt aus'n Korb und prügelt den Pfaffen beim Haus hinaus.
96. De drei Vügelkens
Et  is  wul  dusent  un  meere  Jaare  hen,  da  wören  hier  im  Lanne  luter  kleine  Künige,  da  hed auck einer up den Keuterberge wünt (gewohnt), de gink san geren up de Jagd. Ase nu mal mit sinen Jägern vom Schlotte heruttrok, höen (hüteten) unner den Berge drei Mäkens ire Köge (Kühe), un wie sei den Künig mit den vielen Lüen (Leuten) seien, so reip de ölleste den annern beden Mäkens  to, un weis up den Künig: 
»Helo! helo! wenn ik den nig kriege, so will ik keinen.« Da antworde de zweide up de annere Side vom Berge, un weis up den, de dem Künige rechter Hand gink: 
»Helo! helo! wenn ik den nig kriege, so will ik keinen.« Da reip de jüngeste, un weis up den, de linker Hand gink: 
»Helo! helo! wenn ik den nig kriege, so will ik keinen.« Dat wören awerst de beden Ministers. Dat hörte de Künig alles, und ase von der Jagd heime kummen was, leit he de drei Mäkens to sik kummen un fragete se, wat se da gistern am Berge segd heddeu. Dat wullen se nig seggen, de Künig frog awerst de ölleste, ob se ün wol tom Manne hewen wulle? Da segde se ja, un ere beiden  Süstern  friggeten  de beiden  Ministers,  denn se wören  alle drei scheun  un schier (klar, schön) von Angesicht, besunners de Königin, de hadde Hare ase Flass.
De beiden Süstern awerst kregen keine Kinner, un ase de Künig mal verreisen moste, let he se tor Künigin kummen, um se up to munnern, denn se was grae (gerad) swanger. Se kreg en keinen Jungen, de hadde 'n ritsch roen (roten) Stern mit up de Weld. Da sehden de beiden Süstern, eine tör annern, se wullen den hübsken Jungen in't Water werpen. Wie se'n darin worpen hadden (ick glöwe, et is de Weser West), da flügt 'n Vügelken in de Högte, dat sank:
»Tom Daude bereit, up wietern Bescheid tom Lilienstrus: wacker Junge, bist du's?«
Da dat de beiden hörten, kregen se de Angst up'n Lieve, un makten, dat se fort keimen.  Wie de Künig na Hus kam, sehden se to üm, de Königin hedde 'n Hund kregen. Da segde de Künig: 
»Wat Gott deiet, dat is wole dahn.«
Et wunde awerst 'n Fisker an den Water, de fiskede den kleinen Jungen wier herut, ase noch ewen lebennig was, un da sine Fru kene Kinner hadde, foerden (fütterten) s'en up. Na'n Jaar was de Künig wier verreist, da krig de Königin wier'n Jungen, den namen de beiden falsken Süstern un warpen 'n auck in't Water, da flügt dat Vügelken wier in de Högte un sank:
»Tom Daude bereit, up wietern Bescheid tom Lilienstrus: wacker Junge, bist du's?«
Un wie de Künig torügge kam, sehden se to üm, de Königin hedde wier 'n Hund bekummen, un he segde wier: 
»Wat Gott deit, dat is wole dahn.« Awerst de Fisker trok dösen auck ut den Water un foerd 'n up.
Da verreisede de Künig wier, und de Königin kreg 'n klein Mäken, dat Warpen de falsken Süstern auck in't Water. Da flügt dat Vügelken wier in de Högte und sank:
»Tom Daude bereit, up wietern Bescheid tom Lilienstrus: wacker Mäken, bist du's?«
Un wie de König na Hus kam, sehden se to üm, de Königin hedde ne Katte kregt. Da worde de Künig beuse un leit sine Fru in't Gefängnis smieten, da hed se lange Jaare in setten.
De Kinner  wören  unnerdes  angewassen,  da gink de ölleste  mal mit annern Jungens  herut to fisken, da wüllt ün de annern Jungens nig twisken sik hewen un segget: 
»Du Fündling, gaa du diner Wege.« Da ward he gans bedröwet und fräggt den olen  Fisker, ob dat war wöre? De verteilt  ün, dat he mal fisked hedde, un hedde  ün ut den Water troken (gezogen). Da segd he, he wulle fürt un sinen Teilen (Vater) söken. De Fisker de biddet 'n, he mögde doch bliven, awerst he let sik gar nich hallen, bis de Fisker et tolest to givt. Da givt he sik up den Weg un geit meere Dage hinnern anner, endlich kömmt he vor 'n graut allmächtig Water, davor steit 'ne ole Fru un fiskede. 
»Guden Dag, Moer,« segde de Junge.
»Groten Dank.« 
»Du süst da wol lange fisken, e du 'n Fisk fängest.« 
»Un du wol lange söken, e du dinen Teiten findst. Wie wust du der denn da över't Water kummen?« sehde de Fru. 
»Ja, dat mag Gott witten.« Da nümmt de ole Fru ün up den Rüggen un dragt 'n derdörch, un he söcht lange Tiid un kann sinen Teiten nig finnen. Ase nu wol 'n Jaar veröwer is, da trekt de tweide auck ut un will sinen Broer söken. He kümmt an dat Water, un da geit et ün ewen so, ase sinen Broer. Nu was nur noch de Dochter allein to Hus, de jammerde so viel na eren Broern, dat se upt lest auck den Fisker bad, he mögte se treken laten, se wulle ere Broerkes söken. Da kam se auck bie den grauten Water, da sehde se tor olen Fru:
»Guden  Dag,  Moer.«  
»Groten  Dank.«  
»Gott  helpe  ju  bie  juen  fisken.«  Ase  de  ole  Fru  dat hörde, da word se gans fründlich un drog se över't Water un gab er 'n Roe (Ruthe), un sehde to er: 
»Nu gah man jummer up düsen Wege to, mine Dochter, un wenn du bie einen groten swarten  Hund vorbeikümmst,  so must du still un drist un one to lachen un one ün antokicken, vorbie gaan. Dann kümmest du an 'n grot open Schlott, up'n Süll (Schwelle) most du de Roe fallen laten un stracks dörch dat Schlott an den annern Side wier herutgahen;  da is 'n olen Brunnen, darut is 'n groten Boom wassen, daran hänget 'n Vugel im Buer, den nümm af, dann nümm noch 'n Glas Water ut den Brunnen un gaa mit düsen beiden den sülvigen Weg wier torügge; up den Süll nümm de Roe auck wier mit, un wenn du dann wier bie den Hund vorbiekummst,  so schlah ün in't Gesicht, awerst sü to, dat du ün treppest, un dann kumm nur wier to me torügge.« Da fand se et grade so, ase de Fru et sagd hadde, un up den Rückwege da fand se de beiden Broer, de sik de halve Welt durchsöcht hadden. Se gink tosammen bis wo de swarte Hund an den Weg lag, den schlag se in't Gesicht, da word et 'n schönen Prinz, de geit mit ünnen bis an dat Water. Da stand da noch de ole Fru, de frögede sik ser, da se alle wier da wören, un drog se alle över't Water, un dann gink se auck weg, denn se was nu erlöst. De annern awerst gingen alle na den olen Fisker, un alle wören froh, dat se sik wier funnen hadden, den Vugel awerst hüngen se an der Wand.
De tweide Suhn kunne awerst nig to Huse rasten, un nam 'n Flitzebogen un gink up de Jagd. Wie he möe was, nam he sine Flötepipen, un mackte 'n Stücksken. De Künig awerst wör auck up de Jagd un hörde dat, da gink he hin, un wie he den Jungen drap, so sehde he: 
»We hett die verlöwt hier to jagen?« 
»O, neimes (niemand).« 
»Wen hörst du dann to?«
»Ik bin den Fisker sin Suhn.« 
»De hett ja keine Kinner.« 
»Wenn du't nig glöwen wust, so kum mit.« Dat dehe de Künig un frog den Fisker, de vertälle ün alles, un dat Vügelken an der Wand fing an to singen:
»De Möhme (Mutter) sitt allein, wol in dat Kerkerlein. O Künig, edeles Blod, dat sind dine Kinner god. De falsken Süstern beide de dehen de Kinnerkes Leide, wol in des Waters Grund, wo se de Fisker fund.«
Da erschraken  se alle un de Künig nahm den Vugel, den Fisker un de drei Kinner mit sik na dem Schlotte un leit dat Gefänknis upschluten un nam sine Fru wier herut, de was awerst gans kränksch un elennig woren. Da gav er de Dochter von den Water ut den Brunnen to drinken, da war se frisk un gesund. De beiden falsken Süstern wören awerst verbrennt, un de Dochter friggede den Prinzen.
126. Ferenand getrü und Ferenand ungetrü
Et was mal en Mann un 'ne Fru west, de hadden solange se rick wören kene Kinner, as se awerst arm woren, da kregen se en kleinen Jungen. Se kunnen awerst kenen Paen dato kregen, da segde de Mann, he wulle mal na den annern Ohre (Orte) gahn un tosehn, ob he da enen krege. Wie he so gink, begegnete ünn en armen Mann, de frog en, wo he hünne wulle, he segde, he wulle hünn un tosehn, dat he 'n Paen kriegte, he sie arm, un da wulle ünn ken Minske to Gevaher stahn. 
»O,« segde de arme Mann, 
»gi sied arm un ik sie arm, ik will guhe (euer) Gevaher weren; ik sie awerst so arm, ik kann dem Kinne nix giwen, gahet hen un segget de Bähmoer (Wehmutter),  se sulle man mit den Kinne na der Kerken kummen.« Ase se nu tohaupe an der Kerken kummet, da is de Bettler schaun darinne, de givt dem Kinne den Namen Ferenand getrü.
Wie he nu ut der Kerken gahet, da segd de Bettler: 
»Nu gahet man na Hus, ik kann guh (euch) nix giwen un gi süllt mi ok nix giwen.« De Bähmoer awerst gav he 'n Schlüttel un segd er, se mögt en, wenn se na Hus käme, dem Vaer giwen, de sull'n verwahren, bis dat Kind vertein Johr old wöre, dann sull et up de Heide gahn, da wöre 'n Schlott, dato paßte de Schlüttel, wat darin wöre, dat sulle em hören. Wie dat Kind nu sewen Johr alt wor un düet (tüchtig) wassen wor, gink et mal spilen mit anneren Jungens, da hadde de eine noch mehr vom Paen kriegt, ase de annere, he awerst kunne nix seggen, un da grinde he un gink nah Hus un segde tom Vaer: 
»Hewe ik denn gar nix vom Paen kriegt?« 
»O ja,« segde de Vaer, 
»du hest en Schlüttel kriegt, wenn up de Heide 'n Schlott steit, so gah man hen un schlut et up.« Da gink he hen, awerst et was kein Schlott to hören un to sehen. Wier na sewen Jahren, ase he vertein Johr old is, geit he nochmals hen, da steit en Schlott darup. Wie he et upschloten het, da is der nix enne, ase 'n Perd, 'n Schümmel. Da werd de Junge so vuller Früden, dat he dat Perd hadde, dat he sik darup seit un to sinen Vaer jegd (jagt). 
»Nu hew ik auck 'n Schümmel, nu will ik auck reisen,« segd he.
Da treckt he weg, un wie he unnerweges is, ligd da 'ne Schriffedder up 'n Wegge, he will se eist (erst) upnümmen, da denkt he awerst wier bie sich: 
»O, du süst se auck liggen laten, du findst ja wull, wo du hen kümmst, 'ne Schriffedder, wenn du eine brückest.« Wie he so weggeit, do roppt et hinner üm: 
»Ferenand getrü, nimm se mit.« He süt sik ümme, süt awerst keinen, da geit he wier torugge un nümmt se up. Wie he wier 'ne Wile rien (geritten) is, kümmt he bie 'n Water vorbie, so ligd da en Fisk am Öwer (Ufer) un snappet un happet na Luft; so segd he: 
»Töv, min lewe Fisk, ik will die helpen, dat du in't Water kümmst,«  un gript 'n bie'n Schwans un werpt 'n in't Water. Da steckt de Fisk den Kopp ut den Water un segd: 
»Nu du mie ut den Kot holpen hest, will ik die 'ne Flötenpiepen giwen; wenn du in de Naud bist, so flöte derup, dann will ik di helpen, un wenn du mal wat in Water hest fallen laten, so flöte man, so will ik et die herut reicken.« Nu ritt he weg, da kümmt so 'n Minsk to üm, de frägt 'n, wo he hen wull. 
»O, na den neggsten Ohre.« Wu he dann heite? 
»Ferenand getrü.« 
»Sü, da hewe wie ja fast densülwigen Namen, ik heite Ferenand ungetrü.« Da trecket se beide na den neggsten Ohre in dat Wertshus.
Nu was et schlimm, dat de Ferenand ungetrü allet wüste, wat 'n annerer dacht hadde un doen wulle; dat wust he döre so allerhand slimme Kunste. Et was awerst im Wertshuse so 'n wacker Mäken, dat hadde 'n schier (klares) Angesicht un drog sik so hübsch; dat verleiv sik in den Ferenand getrü, denn et was 'n hübschen Minschen west un frog'n, wo he hen to wulle. 
»O, he wulle so herümmer reisen.« Da segd se, so sull he doch nur da bliewen, et wöre hier to Lanne 'n Künig, de neime wull geren 'n Bedeenten oder Vorrüter; dabie sulle he in Diensten gahn. He andworde, he kunne nig gud so to einen hingahen un been sik an. Da segde dat Mäken: 
»O, dat will ik dann schon dauen.« Un so gink se auck stracks hen na den Künig un sehde ünn, se wüste ünn 'n hübschen Bedeenten. Dat was de wohl tofreen un leit 'n to sik kummen un wull n'tom Bedeenten  macken.  He wull awerst  leewer  Vorrüter  sin, denn wo sin Perd wöre,  da möst he auck sin: da mackt 'n de Künig tom Vorrüter. Wie düt de Ferenand ungetrü gewahr wore, da segd he to den Mäken: 
»Töv, helpest du den an un mie nig?« 
»O,« segd dat Mäken, 
»ik will 'n auck anhelpen.« Se dachte: 
»Den most du die tom Frünne wahren, denn he is nig to truen.« Se geit alse vorm Künig stahn un beed 'n als Bedeenten an; dat is de Künig tofreen.
Wenn he nu also det Morgens den Heren antrock, da jammerte de jümmer: 
»O wenn ik doch eist mine Leiveste bie mie hädde.«  De Ferenand  ungetrü  was awerst  dem  Ferenand  getrü jümmer  uppsettsig;  wie  asso de Künig mal wier so jammerte,  da segd he: 
»Sie haben ja den Vorreiter, den schicken Sie hin, der muß sie herbeischaffen, und wenn er es nicht thut, so muß ihm der Kopf vor die Füße gelegt werden.« Da leit de Künig den Ferenand getrü to sik kummen un sehde üm, he hädde da un da 'ne Leiveste, de sull he ünn herschappen, wenn he dat nig deie, sull he sterwen.
De  Ferenand   getrü  gink  in  Stall  to  sinen  Schümmel   un  grinde  un  jammerte:   
»O,  wat  sin  ik 'n unglücksch Minschenkind.«  Do röppet jeines hinner üm: 
»Ferdinand getreu, was weinst du?« He süt sik üm, süt awerst neimes, un jammerd  jümmer  fort:  
»O  min  lewe  Schümmelken,  nu  mot  ik  die  verlaten,  nu  mot  ik  sterwen.«  Do  röppet et wier:
»Ferdinand getreu, was weinst du?« Do merket he eist, dat dat sin Schümmelken  dei, dat Fragen. 
»Döst du dat, min Schümmelken, kannst du küren (reden)?« Un segd wier: 
»Ik sull da un da hen, un sull de Brut halen, west du nig, wie ik dat wol anfangen.«  Do antwoerd dat Schümmelken:  
»Gah du na den Künig un segg, wenn he die giwen wulle, wat du hewen möstest, so wullest du se ünn schappen; wenn he die 'n Schipp vull Fleisk un 'n Schipp vull Brod giwen wulle, so sull et gelingen; da wöde grauten Riesen up den Water, wenn du denen ken Fleisk middebrächtes, so terreitn sie die; un da wören de grauten Vüggel, de Pickeden die de Ogen ut den Koppe, wenn du ken Brod vor se häddest.« Da lett de Künig alle Slächter  im Lanne  slachten  un alle Becker  backen,  dat de Schippe  vull  werdt.  Wie se vull sied, sagd dat Schümmelken  tom Ferenand  getrü: 
»Nu gah man  up mie sitten  un treck mit mie in 't Schipp, wenn dann de Riesen kümmet, so segg:
›Still, still, meine lieben Riesechen, ich hab' euch wohl bedacht, ich hab' euch was mitgebracht.‹
Un wenn de Vüggel kümmet, so segst du wier:
›Still, still, meine lieben Vögelchen, ich hab' euch wohl bedacht, ich hab' euch was mitgebracht.‹
Dann doet sie die nix, un wenn du dann bie dat Schlott kümmst, dann helpet die de Riesen, dann gah up dat Schlott un nümm 'n paar Riesen mit, da ligd de Prinzessin un schlöppet; du darfst se awerst nig upwecken, sonnern de Riesen mött se mit den Bedde upnümmen un in dat Schipp dregen.« Und da geschah nun alles, wie das Schimmelchen gesagt hatte, und den Riesen und den Vögeln gab der Ferenand getrü, was er ihnen mitgebracht hatte, dafür wurden die Riesen willig und trugen die Prinzessin in ihrem Bett zum König. Un ase se tom Künig kümmet, segd se, se künne nig liwen, se möste ere Schriften  hewen, de wören up eren Schlotte liggen bliwen. Da werd de Ferenand getrü up Anstifften det Ferenand ungetrü roopen, un de Künig bedütt ünn, he sulle de Schriften van dem Schlotte halen, süst sull he sterwen. Da geit he wier in Stall, un grind un segd: 
»O min lewe Schümmelken,  nu sull ik noch 'nmal weg, wie süll wie dat macken?« Da segd de Schümmel,  se sullen dat Schipp man  wier vull  laen  (laden).  Da geht  es wieder wie das vorige Mal, und die Riesen  und  die Vögel  werden  von  dem  Fleisch  gesättigt  und  besänftigt.  Ase  se bie  dat  Schlott  kümmet,  segd de Schümmel to ünn, he sulle man herin gahn, in den Schlapzimmer der Prinzessin, up den Diske da lägen de Schriften. Da geit Ferenand getrü hün un langet se. Ase se up 'n Water sind, da let he sine Schriffedder in't Water fallen, da segd de Schümmel: 
»Nu kann ik die awerst nig helpen.« Da fällt'n dat bie mit de Flötepiepen, he sänkt an to flöten, da kümmt de Fisk un het de Fedder im Mule un langet se'm hen. Nu bringet he de Schriften  na dem Schlotte, wo de Hochtid hallen werd.
De Künigin mogte awerst den Künig nig lien, weil he keine Nese hadde, sonnern se mogte den Ferenand getrü geren lien. Wie nu mal alle Herens vom Hove tosammen sied, so segd de Künigin, se könne auck Kunststücke  macken, se künne einen den Kopp afhoggen und wier upsetten, et sull nur mant einer versöcken. Da wull awerst kener de eiste sien, da mott Ferenand getrü daran, wier up Anstifften von Ferenand ungetrü, den hogget se den Kopp as un sett'n ünn auck wier up, et is auck glick wier tau heilt, dat et utsach, ase hädde he 'n roen Faen (Faden) üm 'n Hals. Da segd de Künig to ehr: 
»Mein Kind, wo hast du denn das gelernt?« 
»Ja,« segd se, 
»die Kunst versteh ich, soll ich es an dir auch einmal versuchen?«  
»O ja,« segd he. Do hogget se en awerst den Kopp af un sett'n en nig wier upp, se doet, as ob se'n nig daruv kriegen künne, und as ob he nig fest sitten wulle. Da werd de Künig begrawen, se awerst frigget den Ferenand getrü.
He ride awerst jümmer sinen Schümmel, un ase he mal darup sat, da segd he to em, he sulle mal up 'ne annere Heide, de he em wist, trecken  un da dreimal  mit em herumme  jagen.  Wie he dat dahen hadde, da geit de Schümmel up de Hinnerbeine stahn un verwannelt sik in 'n Künigssuhn.
137. De drei schwatten Prinzessinnen
Ostindien  was von den Fiend belagert, he wull de Stadt nig verloeten,  he wull ersten seshundert Dahler hebben. Do leiten se dat ut trummen, well de schaffen könne, de soll Börgemester weren. Do was der en armen Fisker, de fiskede up de See mit sinem Sohn, do kam de Fiend un nam den Sohn gefangen un gav em doför seshundert Dahler. Do genk de Vader hen un gav dat de Heerens in de Stadt, un de Fiend trock av un de Fisker wurde Börgemester. Do word utropen, wer nig 
»Heer Börgemester« segde, de soll an de Galge richtet weren.
De Sohn de kam de Fiend wier ut de Hände un kam in en grauten Wold up en haujen Berg. De Berg de dei sick up, do kam he in en graut verwünsket Schloß, woin Stohle, Diske un Bänke alle schwatt behangen wören. Do queimen drei Prinzessinnen, de gans schwatt antrocken wören, de men en lück (wenig) witt in't Gesicht hädden, de segden to em, he soll men nig bange sien, se wullen em nix dohn, he könn eer erlösen. Do seg he je, dat wull he gern dohn, wann he men wüste, wo he dat macken  soll. Do segget se, he söll en gans Johr nig met en kühren (sprechen), un söll se auck nig anseihen; wat he gern hebben wull, dat söll he men seggen, wann se Antwort giewen dörften (geben dürften), wullen se et dohn. As he 'ne Tied lang der west was, sede he, he wull asse gern noh sin Vader gohn, da segget se, dat söll he men dohn, düssen Buel (Beutel) met Geld söll he met niermen, düsse Klöder soll he antrecken, un in acht Dage möst he der wier sin.
Do werd he upnurmen  (aufgehoben),  un is glick in Ostindien.  Do kann he sin Vader in de Fiskhütte nig mer finden un frög de Luide, wo doh de arme Fisker blierwen wöre; do segget se, dat möst he nig seggen, dann queim he an de Galge. Do kümmt he bi sin Vader, do seg he: 
»Fisker, wo sin ji do to kummen?« Do seg de: 
»Dat möt ji nig seggen, wann dat de Heerens van de Stadt gewahr weeret, kümme ji an de Galge.« He willt ober gar nig loten, he werd noh de Galge bracht. Es he do is, seg he: 
»O mine Heerens, gierwet mie doh Verlöv, dot ick noh de olle Fiskhütte gohn mag.« Do tut he sinen ollen Kiel an, do kümmet he wier noh de Heerens un seg: 
»Seih ji et nu wull, sin ick nig en armen Fisker sinen Sohn? In düt Tueg heve ick minen  Vader und Moder  dat Braud gewunnen.«  Do erkennet  se en un badden üm Vergiebnüs un niermt en met noh sin Hues, do verteld he alle wü et em gohn hev, dat he wöre in en Wold kummen up en haujen Berg, do hädde  sick de Berg updohn,  do wöre he in en verwünsket  Schloß  kummen,  wo alles schwatt  west wöre, un drei Prinzessinnen wären der an kummen, de wären schwatt west, men en lück witt in't Gesicht. De hädden em segd, he söll nig bange sien, he könn eer erlösen. Do seg sine Moder, dat mög wull nig guet sien, he soll 'ne gewichte Wasskeesze met niermen un drüppen (tropfen) eer gleinig (glühend) Wass in't Gesicht.
He geit wier hen, und do gruelte (graute) em so, un he drüppde er Wass in't Gesicht, asse se sleipen, un se wören all halv Witt. Do sprüngen alle de drei Prinzessinnen  up un segden: 
»De verfluchte  Hund, usse Bloet soll örfer die Rache schreien, nu is kin Mensk up de Welt geboren un werd geboren, de us erlösen kann; wie hevet noh drei Bröders, de sind in siewen Ketten anschloeten,  de söllt die terreiten.«  Do givt et en Gelriesk in't ganse Schloß, un he sprank noh ut dat Fenster, un terbrack dat Been un dat Schloß sunk wier in de Grunde, de Berg was wier to, un nümmes wust, wo et west was.
138. Knoist un sine dre Sühne
Twisken Werrel un Soist, do wuhnde  'n Mann, un de hede Knoist, de hadde dre Sühne, de eene was blind, de annre was lahm un de dridde was splenternaket. Do giengen se mol öwer Feld, do sehen se eenen Hasen. De blinne de schöt en, de lahme de fienk en, de nackete de stack en in de Tasken. Do käimen se für en groot allmächtig Waater, do wuren dre Schippe uppe, dat eene dat rann, dat annre dat sank, dat dridde, do was keen Buoden inne. Wo keen Buoden inne was, do giengen se olle dre inne. Do käimen se an eenen allmächtig grooten Walle (Wald), do was en groot allmächtig Boom  inne,  in  den  Boom  was  eene  allmächtig  groote  Kapelle,  in  de  Kapelle  was  een  hageböcken Köster un en bußboomen Pastoer, de deelden dat Wiggewaater mit Knuppeln uit.
Sielig is de Mann, de den Wiggewaater entlaupen kann.
139. Dat Mäken von Brakel
Et gien mal 'n Mäken von Brakel na de sunt Annen Kapellen uner de Hinnenborg, un weil et gierne 'n Mann heven wulle un ock meinde, et wäre süs neimes in de Kapellen, sau sank et:
»O hilge sünte Anne, help mie doch bald tom Manne, du kennst 'n ja wull: he wuhnt varm Suttmerdore, hed gele Hore: du kennst 'n ja wull.«
De Köster stand awerst hünner de Altare un höre dat, da rep he mit 'ner gans schrögerigen Stimme: 
»Du kriggst 'n nig, du kriggst  'n nig.« Dat Mäken  awerst  meinde,  dat Marienkinneken,  dat bie de Mudder  Anne  steiht, hedde üm dat to ropen,  da wor et beuse  un reip:  
»Pepperlepep,  dumme  Blae, halt de Schnuten  un lat de Möhme kühren (die Mutter reden).«
140. Das Hausgesinde
»Wo wust du henne?« 
»Nah Walpe.« 
»Ick nah Walpe, du nah Walpe; sam, sam, goh wie dann.«
»Häst du auck 'n Mann? Wie hedd din Mann?« 
» Cham.« 
»Min Mann Cham, din Mann Cham: ick nah Walpe, du nah Walpe; sam, sam, goh wie dann.«
»Häst du auck 'n Kind? Wie hedd din Kind?« 
» Grind.« 
»Min Kind Grind, din Kind Grind: min Mann Cham, din Mann Cham: ick nah Walpe, du nah Walpe: sam, sam, goh wie dann.«
»Häst du auck 'ne Weige? Wie hedd dine Weige?« 
» Hippodeige.«  Mine Weige Hippodeige,  dine Weige Hippodeige: min Kind Grind, din Kind Grind: min Mann Cham, din Mann Cham: ick nah Walpe, du nah Walpe: sam, sam, goh wie dann.«
»Häst  du  auck  'n  Knecht?  Wie  hedd  din  Knecht?«  
» Machmirsrecht.«   
»Min  Knecht  Machmirsrecht,  din  Knecht Machmirsrecht:  mine Weige Hippodeige,  dine Weige Hippodeige:  min Kind Grind, din Kind Grind: min Mann Cham, din Mann Cham; ick nah Walpe, du nah Walpe; sam, sam, goh wie dann.«
143. Up Reisen gohn
Et was emol 'ne arme Frau, de hadde enen Suhn, de wull so gerne reisen, do seg de Mohr: 
»Wu kannst du reisen? wi hebt je gar kien Geld, dat du mitniemen kannst.« Do seg de Suhn: 
»Ick will mi gut behelpen, ick will alltied seggen: Nig viel, nig viel, nig viel.«
Do genk he ene gude Tied un sede alltied: 
»Nig viel, nig viel, nig viel.« Kam do bi en Trop Fisker un seg: 
»Gott helpe ju! nig viel, nig viel, nig viel.« 
»Wat segst du, Kerl, nig viel?« Un asse dat Gören (Garn) uttrocken, kregen se auck nig viel Fiske. So met enen Stock up de Jungen, un: 
»Hest du mig nig dresken (dreschen) seihn?« 
»Wat sall ick denn seggen?« seg de Junge. 
»Du sallst seggen: Fank vull, fank vull.«
Do geit he wier ene ganze Tied un seg: 
»Fank vull, fank vull,« bis he kümmt an enen Galgen, do hebt se en armen Sünder,  den willt se richten. Do seg he: 
»Guden Morgen, fank vull, fank vull.« 
»Wat segst du, Kerl, fank vull? Söllt der noch mehr leige (leidige, böse) Lüde in de Welt sien? Is düt noch nig genog?« He krig wier wat up den Puckel. 
»Wat sall ick denn seggen?« Du sallst seggen: Gott tröst de arme Seele.«
De Junge geit wier ene ganze Tied un seg: 
»Gott tröst de arme Seele!« Da kümmet he an en Grawen, do steit en Filler (Schinder), de tüt en Perd af. De Junge seg: 
»Guden Morgen, Gott tröst de arme Seele!« 
»Wat segst du, leige Kerl?« un schleit en met sinen Filhacken üm de Ohren, da he ut den Augen nig seihen kann. 
»Wu sall ick denn seggen?« 
»Du sallst seggen: Do ligge du Aas in en Grawen.«
Do geit he und seg alltied: 
»Do ligge du Aas in en Grawen! Do ligge du Aas in en Grawen!«  Nu kümmt he bi enen Wagen vull Lüde, do seg he: 
»Guden Morgen, do ligge du Aas in en Grawen!« Do föllt de Wagen üm in en Grawen, de Knecht kreg de Pietske un knapt den Jungen, dat he wier to sine Mohr krupen moste. Un he is sien Lewen nig wier up Reisen gohn.
165. Der Vogel Greif
S isch einisch e Chönig gsi, woner gregiert hat und wiener gheisse hat weiß i nümme. De het kei Sohn gha, nummene einzige Tochter, die isch immer chrank gsi, und kei Dokter het se chönne heile. Do isch em Chönig profizeit worde si Tochter werd se an Öpfle gsund esse. Do lot er dur sis ganz Land bchant mache, wer siner Tochter Öpflel bringe, daß se se gsund dar chönn esse, de müesse zur Frau ha und Chönig wärde. Das het au ne Pur verno, de drei Söhn gha het. Do säit er zum elfte: 
»Gang ufs Gade ufe, nimm e Chratte (Handkorb) voll vo dene schöne Öpfle mit rote Bagge und trag se a Hof: villicht cha se d' Chönigstochter gsund dra esse und de darfsche hürote und wirsch Chönig.« De Kärle het's e so gmacht und der Weg under d' Füeß gno. Woner e Zitlang gange gsi isch, begegnet es chlis isigs Manndle, das frogt ne, was er do e dem Chratte häig, do seit der Üle, denn so het er gheisse: 
»Fröschebäi.« Das Manndle säit druf: 
»No, es sölle si und blibe« und isch witer gange. Ändle chunt der Üle fürs Schloß un lot se amelde, er hob Öpfel, die d' Tochter gsund mache, wenn se dervo ässe thue. Das het der Chönig grüsele gfreut und lot der Üle vor se cho, aber, o häie! woner ufdeckt,  so heter anstatt Öpfel Fröschebäi  e dem Chratte, die no zapled händ. Drob isch der Chönig bös worde, und lot ne zum Hus us jage. Woner häi cho isch, so verzelter dem Ätte, wie's em gange isch. Do schickt der Ätte der noelst Son, de Säme gheisse  het; aber  dem  isch es ganz glich gange  wie  im Üle. Es isch em halt au es chlis isigs Manndle  begegnet  und das het ne gfrogt,  was er do e dem  Chratte  häig, der Säme säit: 
»Seüborst,« und das isigs Manndle säit: 
»No, es söll si und blibe.« Woner do vor es Chönigsschloß  cho isch, und säit, er heb Öpfel, a dene se d' Chönigstochter gsund chönn esse, so händ se ne nid welle ine lo, und händ gsäit, es sig scho eine do gsi und heb se füre Nare gha. Der Säme het aber aghalte, er heb gwüß dere Öpfel, se solle ne nume ine lo. Ändle händ sem glaubt, un füre ne vor der Chönig. Aber woner er si Chratte ufdeckt, so het er halt Seüborst. Das het der Chönig gar schröckele erzürnt, sodaß er der Säme us em Hus het lo peütsche. Woner häi cho isch, so het er gsäit, wie's em gange isch. Do chunt der jüngst Bueb, dem händse nume der dumm Hans gsäit, und frogt der Ätte, ob er au mit Öpfel goh dörf. 
»Jo,« säit do der Ätte, 
»du wärst der rächt Kerle derzue, wenn die gschite nüt usrichte, was wettest denn du usrichte.« Der Bueb het aber nit noglo: 
»E woll, Ätte, i will au goh.« 
»Gang mer doch ewäg, du dumme Kerle, du muest warte bis gschiter wirsch,« säit druf der Ätte und chert em der Rügge.  Der Hans  aber  zupft ne hinde  am Chittel:  
»E woll,  Ätte, i will au goh!« 
»No, minetwäge, so gang, de wirsch woll wieder ome cho,« gitt der Ätte zur Antwort eme nidige Ton. Der Bueb hat se aber grüsele gfreut und isch ufgumpet. 
»Jo, thue jetz no wiene Nar, du wirsch vo äim Tag zum andere no dümmer,« säit der Ätte Wieder. Dat het aber im Hans nüt gmacht und het se e siner Freud nid lo störe. Wils aber gli Nacht gsi isch, so het er dänkt, er well warte bis am Morge, er möcht hüt doch nümme na Hof gcho. Z' Nacht im Bett het er nid chönne schloffe, und wenn er au ne ihli igschlummert  isch, so het's em traumt vo schöne Jumpfere, vo Schlössern, Gold und Silber und allerhand dere Sache meh. Am Morge früe macht er se up der Wäg, und gli drufe bchuntem es chlis mutzigs Manndle, eme isige Chläidle, un frogt ne, was er do e dem Chratte häig. Der Hans gitt em zur Antwort, er heb Öpfel, a dene d' Chönigstochter se gsund äße sött. 
»No,« säit das Manndle, 
»es sölle söttige (solche) si und blibe.« Aber am Hof händ se der  Hans  partu  nit welle  ine  lo, denn  es sige  scho  zwee  do  gsi  und  hebe  gsäit,  se bringe  Öpfel und do heb äine Fröschebäi und der ander Seüborst gha. Der Hans het aber gar grusele aghalte, er heb gwöß kene Fröschebäi, sondern von de schönste  Öpfle, die im ganze Chönigreich  wachse. Woner de so ordele gredt het, so dänke d' Thörhüeter,  de chönn nid lüge und lönde ine, und se händ au rächt gha, denn wo der Hans si Chratte vor em Chönig abdeckt, so sind goldgäle Öpfel füre cho. De Chönig het se gfreut, und lot gli der Tochter dervo bringe, und wartet jetz e banger Erwartig, bis menem der Bericht bringt, was se für Würkig tho hebe. Aber nid lange Zit vergot, so bringt em öpper Bricht: aber was meineder, wer isch das gsi? d' Tochter selber isch es gsi. Sobald se vo dene Öpfle ggäße gha het, isch e gsund us em Bett gesprunge. Wie der Chönig e Freud gha het, chame nid beschribe. Aber jetz het er d' Tochter dem Hans nid welle zur  Frau  ge  un  säit,  er  müeß  em  zerst  none  Wäidlig  (Nachen)  mache,  de  ufem  drochne Land wäidltger geu as im Wasser. Der Hans nimmt de Betingig a und got häi und verzelt's, wies eme gangen seig. Do schickt der Atte der Üle is Holz, um e söttige Waidlig z' mache. Er hat flißig gewärret (gearbeitet) und derzue gpfiffe. Z' Mittag, wo d' Sunne am höchste  gstande  isch, chunt  es chlis  isigs  Manndle  und frogt, was er do mach.  Der Üle gitt em zur Antwort: 
»Chelle (hölzernes  Gerät).«  Das isig  Manndle  säit: 
»Na, es sölle si und blibe.«  Z' Obe  meint  der Üle, er heb jetz e Wäidlig gmacht, aber woner het welle isitze, so sind's alles Chelle gsi. Der anner Tag got der Säme e Wald, aber 's isch em ganz gliche gange wie im Üle. Am dritte Tag got der dumm Hans. Er schafft rächt flißig, daß es im ganze Wald tönt vo sine chräftige Schläge, derzue singt er und pfift er rächt lustig. Da chunt wieder das chli Manndle z' Mittag, wos am heißeste gsi isch, und frogt, was er do mach. 
»E Wäidlich, de uf em drochne Land wäidliger got as uf em Wasser,« und wenn er Dermit fertig seig, so chom er d' Chönigstochter zur Frau über. 
»No,« säit das Manndle, 
»es söll e so äine ge und blibe.« Z' Obe, wo d' Sunne aber z' Gold gange isch, isch der Hans au fertig gsi mit sim Wäidlig und Schiff und Gscher. Er sitzt i und ruederet  der Residenz  zue.  Der Wäidlig  isch aber  so gschwind  gange  wie  der Wind. Der Chönig het's von witen gseh, will aber im Hans si Tochter nonig ge und säit, er müeß zerst no hundert Haase hüete vom Morge früeh bis z' Obe spot, und wenn em äine furt chömm, so chömm er d' Tochter nit über. Der Hans isch e des z' friede gsi, und gli am andre Tag got er mit siner Herd uf d' Wäid und paßt verwändt uf, daß em keine dervo laufe. Nid mänge Stund isch vergange, so chunt e Magd vom Schloß und säit zum Hans, er söll ere gschwind e Haas ge, so hebe Wisite über cho. Der Hans hett aber woll gmerkt, wo das use will und säit, er gäb e keine, der Chönig chön denn morn siner Wisite mit Haasepfäffer ufwarte. D' Magd het aber nid no glo und am Änd fot so no a resniere. Do säit der Hans, wenn d' Chönigstochter selber chömm, so woll er ene Haas ge. Dat het d' Magd im Schloß gsäit, und d' Tochter isch selber gange. Underdesse isch aber zum Hans das chli Manndle wieder cho und frogt der Hans was er do thüej. 
»He, do müeß er hundert Haase hüete, daß em käme dervo lauf, und denn dörf er d' Chönigstochter hürote und wäre Chönig.« 
»Guet,« säit das Manndle, 
»do hesch e Pfifle, und wenn der äine furtilauft, so pfif nume, denn chunt er wieder ume.« Wo do d' Tochter cho isch, so gitt ere, der Hans e Haas is Fürtüchle. Aber wo se öppe hundert Schritt wit gsi isch, so pfift der Hans, und der Haas springt, ere us em Schäubele use und, was gisch was hesch, wieder zu der Herd. Wo's Obe gsi isch, so pfift de Haasehirt no emol und luegt, ob alle do sige und treibt se do zum Schloß. Der Chönig het se verwunderet, noie au der Hans imstand gsi, seig hundert Haase z' hüete, daß em kaine dervo glofe isch; er will em aber d' Tochter äine weg nonig ge, und säit, er müß em no ne Fädere us d' Vogel Grife Stehl bringe. Der Hans macht se grad uf der Wäg und marschiert rächt handle vorwärts. Z' Obe chunt er: zu neme Schloß, do frogt er umenes Nachtlager, denn sälbesmol het me no käine Wirtshüser gha, das säit em der Herr vom Schloß mit vele Freude zue und frogt ne, woner he well. Der Hans git druf zur Antwort:
»Zum Vogel Grif.«  
»So, zum Vogel Grif,  me säit ame, er wuß  alles,  und i hane Schlüssel  zue nere isige Gäldchiste verlore:  ehr chöntet  doch so guet  si und ne froge, woner  seig.« 
»Jo frile,«  säit der Hans, 
»das wili scho thue.« Am Morgen früe isch er do witer gange, und chunt unterwägs zue mene andere Schloß, i dem er wieder über Nacht blibt. Wo d' Lüt drus verno händ, daß er zum Vogel Grif well, so säge se, es sig im Hus ne Tochter chrank, und se hebe scho alle Mittel brucht, aber es well kais aschlo, er söll doch so guet si und der Vogel Grif froge, was die Tochter wieder chön gsund mache. Der Hans säit, das weller gärn thue und goht witer. Do chunt er zue emne Wasser, und anstatt eme Feer isch e große große Ma do gsi, de alle Lüt het müesse übere träge. De Ma het der Hans gfrogt, wo si Rais ane geu. 
»Zum Vogel Grif,« säit der Hans. 
»No, wenn er zue ume chömt,« säit do de Ma, 
»sö fraget ne an, worum i all Lüt müeß über das Wasser träge.« Do säit der Hans: 
»Jo, min Gott jo, das wili scho thue.« De Ma het ne do uf d' Achsle gno und übere träit. Ändle chunt do der Hans zum Hus vom Vogel Grif, aber do isch nume d' Frau dehäime gsi und der Vogel Grif sälber nid. Do frogt ne d' Frau, was er well. Do het ere der Hans alles verzelt, daß ere Fädere sölt ha us s' Vogel Grife Stehl und denn  hebe  se emene  Schloß  der  Schlüssel  zue  nere  Gäldchiste  verlöre,  und  er  sött  der  Vogel  Grif  froge, wo der Schlüssel seig; denn seig eme andere Schloß e Tochter chrank, und er söt wüße, was die Tochter chönt gsund mach; denn seig nig wid vo do es Wasser und e Ma derbi, de d' Lüt müeß übere träge, und er möcht au gern wüsse, worum de Ma all Lüt müeß übere träge. Do säit die Frau: 
»Ja lueget, mi guete Fründ, 's cha käi Christ mit em Vogel Grif rede, er frißt se all; wenn er aber wänd, so chön neder under sis Bett undere ligge, und z' Nacht, wenn er rächt fest schloft, so chönneder denn ufe länge und em e Fädere usem Stehl riße; und wäge dene Sache, die ner wüße söttet, will i ne sälber froge. Der Hans isch e das alles z' friede gsi und lit unders Bett undere. Z' Obe chunt der Vogel Grif häi, und wiener i d' Stube chunt, so säit er: 
»Frau, i schmöke ne Christ.« 
»Jo,« säit do d' Frau, 
»'s isch hüt äine do gsi, aber er isch wieder furt;« und mit dem het der Vogel Grif nüt me gsäit. Z' mitzt e der Nacht, wo der Vogel Grif rächt geschnarchlet het, so längt der Hans ufe und rißt em e Fädere usem Stehl. Do isch der Vogel Grif plötzle ufgjuckt und säit: 
»Frau, i schmöcke ne Christ, und 's isch mehr 's heb me öpper am Stehl zehrt.« De säit d' Frau: 
»De hesch gwüß traumet, und i ho der jo hüt scho gsäit, 's isch e Christ do gsi, aber isch wieder furt. Do het mer allerhand Sache verzellt. Si hebe ime Schloß der Schlüssel zue nere Gäldchiste verlöre und chönnene numme finde.« 
»O, di Nare,« säit der Vogel Grif, 
»de Schlüssel lit im Holzhus hinder der Thör undere Holzbig.« 
»Und denn het er au gsäit, imene Schloß seig e Tochter chrank und se wüße  kais Mittel  für se gsund  z' mache.«  
»O, di Nare,«  säit der Vogel Grif,  
»under der Chällerstäge het e Chrot es Näscht gmacht von ere Hoore, und wenn se die Hoor wieder het, so wer's se gsund.« 
»Und denn het er au no gsäit, 's sig amene Ort es Wasser un e Ma derbi, der müeß all Lüt drüber träge.« 
»O, de Nar,« säit der Vogel Grif, 
»täter nome emol äine z' mitzt dri stelle, er müeßt denn kaine me übere träge.« Am Morgen frue isch der Vogel Grif ufgstande und isch furtgange. Do chunt der Hans underem Bette füre und het e schöne Fädere gha; au het er ghört, was der Vogel Grif gsäit het wäge dem Schlüssel und der Tochter und dem Ma. D' Frau vom Vogel Grif het em do alles no nemol verzellt, daß er nüt vergäße, und denn isch er wieder häi zue gange. Zerst chunt er zum Ma bim Wasser de frogt ne gli, was der Vogel Grif gsäit heb,  do säit der Hans, er söll  ne zerst übereträge,  es well em's denn däne säge. Do träit ne der Ma übere. Woner däne gsi isch, so säit em der Hans, er söllt nume äinisch äine z' mitzt dri stelle, er müeß denn kaine me übereträge. Do het se de Ma grüsele gfreut und säit zum Hans, er well ne zum Dank none mol ume und äne trage. Do säit der Hans näi, er well em die Müeh erspare, er seig sust mit em z'friede, und isch witer gange. Do chunt er zue dem Schloß,  wo die Tochter  chrank  gsi isch, die nimmt  er do uf d' Achsle,  denn se het nit chönne  laufe,  und träit se d' Chällerstäge ab und nimmt das Chrotenäst under dem underste Tritt füre und git's der Tochter i d' Händ, und die springt em ab der Achsle abe und vor im d' Stäge uf, und isch ganz gsund gsi. Jetz händ der Vater und d' Mueter e grüsliche Freud gha und händ dem Hans Gschänke  gmacht vo Gold und Silber: und was er nume het welle, das händ sem gge. Wo do der Hans is an der Schloß cho isch, isch er gli is Holzhus gange, und het hinder der Thör under der Holzbige de Schlüssel richtig gfunde, und het ne do dem Herr brocht. De het se au nid wenig gfreut und het dem Hans zur Belohnig vill vo dem Gold gge, das e der Chiste gsi isch, und sust no allerderhand für Sache, so Chüe und Schoof und Gäiße. Wo der Hans zum Chönig cho isch mit deme Sache alle, mit dem Gäld und dem Gold und Silber und dene Chüene, Schoofe und Gäiße, so fragt ne der Chönig, woner au das alles übercho heb. Do säit der Hans, der Vogel Grif gab äin so vill me well. Do dänkt der Chönig, er chönt das au bruche und macht se au uf der Weg zum Vogel Grif, aber woner zue dem Wasser cho isch, so isch er halt der erst gsi, der sid em Hans cho isch, und de Ma stellt e z' mitzt ab und goht furt und der Chönig isch ertrunke. Der Hans het do d' Tochter ghürothet und isch Chönig worde.
187. Der Hase und der Igel
 Disse Geschicht is lögenhaft, to vertellen, Jungens, aver wahr is se doch, denn mien Grootvader, von den ick se hew, plegg  jümmer,  wenn  he se mie vortüerde  (mit Behaglichkeit  vortrug),  dabi  to segen:  
»Wahr  mutt se doch sien, mien Söhn, anners kunn man se jo nich vertellen.« De Geschicht hett sick aber so todragen.
Et wöör an enen Sündagmorgen  tor Harvesttied,  jüst as de Bookweeten  bloihde,  de Sünn  wöör hellig  upgaen am Hewen, de Morgenwind  güng warm över de Stoppeln, de Larken süngen inn'r Lucht (Luft), de Immen sumsten in den Bookweeten  un de Lühde güngen in ehren Sündagsstaht  nah'r Kerken, un alle Kreatur wöör vergnögt, un de Swinegel ook.
De Swinegel aver stund vör siener Döhr, harr de Arm ünnerslagen, keek dabi in den Morgenwind hinut un quinkeleerde en lütjet Leedken vör sick hin, so good un so slecht as nu eben am leewen Sündagmorgen en Swinegel to singen pleggt, Indem he nu noch so half liefe vör sick hin sung, füll em up eenmal in he künn ook wol, mittlerwiel sien Fro de Kinner  wüsch un antröcke, en beeten in't Feld spazeeren un tosehen, wie sien Stähkröwen  stünden. De Stähkröwen wöören aver de nöchsten bi sienem Huuse, un he pleggte mit siener Familie davon to eten, darum sahg he se as de sienigen an. Gesagt,  gedahn. De Swinegel matte de Huusdöör  achter sick to un slög den Weg nah'n Felde in. He wöör noch nich gans wiet von Huuse un wull jüst um den Glöbusch (Schlehenbusch), de dar vörm Felde liggt, nah den Stähkröwenacker hinup dreien, as em de Has bemött, de in ähnlichen Geschäften nutgahn wöör, nämlich um sienen Kohl to besehn. As de Swinegel  den Hasen  ansichtig  wöör so böhd he em en fründlichen  go'n Morgen.  De Has aver, de up siene Wies en vörnehmer Herr was, un grausahm hochfahrtig dabi, antwoorde nicks up den Swinegel sienen Gruß, sondern segte tom Swinegel,  wobi he en gewaltig höhnische Miene annöhm: 
»Wie kummt et denn, dat du hier all bi so frohem Morgen im Felde rumlöppst?« 
»Ick gah spazeeren.« segt de Swinegel. 
»Spazeeren?« lachte de Has, 
»mi ducht, du kunnst de Veen ook wol to betern Dingen gebrunken.« Disse Antword verdrööt den Swinegel ungeheuer, denn alles kunn he verdregen, aber  up siene  Veen  laet he nicks komen,  eben weil se von Natuhr  scheef  wöören.  
»Du bildst di wol in,« segt nu de Swinegel tom Hasen, 
»as wenn du mit diene Beene mehr utrichten kunnst?« 
»Dat denk ick.« segt de Has. 
»Dat kummt up'n Versöök an,« meent de Swinegel, 
»ick pareer, wenn wi in de Wett loopt, ick loop di vörbi.« 
»Dat is tum Lachen, du mit diene scheefen Been,« segt de Has, 
»aver mienetwegen  mach't sien, wenn du so övergroote Lust hest. Wat gilt de Wett?« 
»En goldne Lujedor un'n Buddel Branwien,« segt de Swinegel. 
»Angenahmen,« spröök de Has, 
»sla in, un denn kann't gliek los gahn.« 
»Nä, so groote Ihl hett et nich,« meen de Swinegel, 
»ick bün noch gans nüchdern; eerst will ick to Huus gahn un en beeten fröhstücken, inner halwen Stünd bün ick wedder hier upp'n Platz.«
Damit güng de Swinegel, denn de Has wöör et tofreeden. Ünnerwegs dachte de Swinegel bi sick: 
»De Has verlett sick up siene langen Been, aver ick will em wol kriegen. He is zwar ehn vörnehm Herr, aver doch man'n dummen Keerl, un betahlen sall he doch.« As nu de Swinegel to Huuse ankööm, spröök he to sien Fro: 
»Fro, treck die gau (schnell) an, du must mit mi nah'n Felde hinuut.« 
»Wat givt et denn?« segt sien Fro. 
»Ick hew mit'n Hasen wett't üm'n golden Lujedor un'n Buddel Branwien, ick will mit em inn Wett loopen, un da salst du mit dabi sien.« 
»O mien Gott, Mann,« füng nu den Swinegel sien Fro an to schreen, 
»büst do nich klook, hest du denn ganz den Verstand verlaaren? Wie kannst du mit den Hasen  in  de  Wett  loopen  wollen?«  
»Holt  dat  Muul,  Wief,«  segt  de  Swinegel,  
»dat  is  mien Saak. Resonehr nich in Männergeschäfte.  Marsch, treck di an un denn kumm mit.« Wat sull den Swinegel sien Fro maken? Se mußt wol folgen, se mugg nu wollen oder nich.
As se nu miteenander ünnerwegs wöören, spröök de Swinegel to sien Fro: 
»Nu paß up, wat ick seggen will. Sühst du, up den langen Acker dar wüll wi unsen Wettloop maken. De Has löppt nemlich in der eenen Föhr (Furche) un ick inner andern, un von baben (oben) fang wie an to loopen. Nu hast du wieder nicks to dohn, as du stellst di hier unnen in de Föhr, un wenn de Haas up de andere Siet ankummt, so röpst du em entgegen: 
»Ick bin all (schon) hier.«
Damit wöören se bi den Acker anlangt, de Swinegel wiesde siener Fro ehren Platz an, un gung nu den Acker hinup. As he baben ankööm, wöör de Has all da. 
»Kann et losgahn?« segt de Has. 
»Jawol,« segt de Swinegel. 
»Denn man to!« Un damit stellde jeder sick in siene Föhr. De Has tellde (zählte): 
»Hahl een, hahl twee, hahl dree,« un los güng he wie en Stormwind  den Acker hindahl  (hinab).  De Swinegel  aver  lööp  ungefähr  man  dree  Schritt,  dann duhkde  he sick dahl  (herab) in de Führ un bleev ruhig sitten.
As nu de Has in vullen Loopen ünnen am Acker ankööm, rööp em den Swinegel sien Fro entgegen: 
»Ick bün all hier.« De Has stutzd un verwunderde  sick nich wenig:  he meende  nich anders als et wöör de Swinegel  sülvst, de em dat torööp, denn bekanntlich süht den Swinegel sien Fro jüst so uut wie ehr Mann. De Has aver meende: 
»Datt geiht nich to mit rechten Dingen.« He rööp: 
»Nochmal geloopen, wedder üm!« Un fort güng he wedder wie en Stormwind, dat em de Ohren am Koppe flögen. Den Swinegel sien Fro aver blev ruhig up ehren Platze. As nu de Has baben ankööm, roop em de  Swinegel  entgegen:  
»Ick  bün  all  hier.«  De  Has  aver,  ganz  uuter  sick  vör  Ihwer  (Ärger), schreede: 
»Nochmal geloopen, wedder üm!« 
»Mi nich to schlimm,« antwoorde de Swinegel, 
»mienetwegen so oft as du Lust hest.« So löp de Has noch dreeunsöbentigmal,  un de Swinegel  höhl  (hielt)  et ümmer  mit em uut. Jedesmal, wenn de Has ünnen oder baben ankööm, segten de Swinegel oder sien Fro: 
»Ick bün all hier.«
Tum veerunsöbentigstenmal  aver küm de Has nich mehr to ende. Midden am Acker stört he tor Eerde, datt Blohd flög em utn Halse un he bleev doot upn Platze. De Swinegel aver nöhm siene gewunnene Lujedor un den Buddel Branwien, rööp siene Fra uut der Föhr aff, un beide güngen vergnögt mit eenanner nah Huus; un wenn se nich storben sünd, lewt se noch.
So begev et sick, dat up der Buxtehuder Heid de Swinegel den Hasen dodt lopen hett, un sied jener Tied hatt et sick keen Has wedder infallen laten mit'n Buxtehuder Swinegel in de Wett to lopen.
De Lehre aver  uut disser Geschicht  is erstens,  datt keener,  un wenn  he sick ook noch so vörnehm dücht, sick sall bikommen  laten,  övern  geringen  Mann  sick  lustig  to  maken,  un  wöört  ook  man'n  Swinegel.  Un tweetens, datt et gerahden is, wenn eener freet, datt he sick 'ne Fro uut sienem Stande nimmt, un de jüst so uutsüht as he sülwst. Wer also en Swinegel is, de mutt tosehn, datt siene Fro ook en Swinegel is, un so wieder.
196. Oll Rinkrank
 Dar war mal 'n König wän, un de har 'n Dochter  hat, un de har 'n glasen Barg maken laten un har segt, de dar över lopen kun, an to vallen, de schull sin Dochter to 'n Fro hebben. Do is dar ok en, de mag de Königsdochter so gärn liden, de vragt den König, of he sin Dochter nich hebben schal? 
»Ja,« segt de König, 
»wenn he dar över den Barg lopen kan, an dat he valt, den schal he är hebben.« Do segt de Königsdochter, den wil se dar mit hüm över lopen un wil hüm hollen, wen he war vallen schul. Do lopt se dar mit 'nanner över, un as se dar miden up sunt, do glit de Königsdochter ut un valt, un de Glasbarg de deit sick apen un se schütt darin hendal: un de Brögam de kan nich sen, war se hervorkamen is, den de Barg het sick glick wär to dan. Do jammert un went he so väl, un de König is ok so trorig un let den Barg dar wedder weg bräken un ment, he wil är wedder ut krigen, man se könt de Stä ni finnen, wär se hendal vallen is. Ünnertüsken is de Königsdochter  ganz dep in de Grunt in 'n grote Höl kamen. Do kumt är dar 'n ollen Karl mit 'n ganzen langen grauen Bart to möt un de segt, wen se sin Magd wäsen wil un all don, wat he bevelt, den schal se läven bliven, anners will he är  ümbringen. Do deit se all, wat he är segt. 'S Morgens den kricht he sin Ledder ut de Task un legt de an den Barg un sticht darmit to 'n Barg henut; un den lukt he de Ledder na sick ümhoch mit sick henup. Un den mut se sin Äten kaken un sin Bedd maken un all sin Arbeit don, un den, wen he wedder in Hus kumt, den bringt he alltit 'n Hüpen Golt un Sülver mit. As se al väl jaren bi ein wäsen is un al ganz olt wurden is, do het he är Fro Mansrot, un se möt hüm oll Rinkrank heten. Do is he ok ins enmal ut, do makt se hüm sin Bedd un waskt sin Schöttels, un do makt se de Dören un Vensters all dicht to, un do is dar so 'n Schuf wäsen, war 't Lecht herin schint het, dat let se apen. As d' oll Rinkrank do wedder kumt, do klopt he an sin Dör un röpt: 
»Fro Mansrot, do mi d' Dör apen.« 
»Na,« segt se, 
»ik do di, oll Rinkrank, d' Dör nich apen.« Do segt he:
»Hir sta ik arme Rinkrank up min söventeim Benen lank, up min en vergüllen Vot, Fro Mansrot, wask mi d' Schöttels.«
»'k heb diu Schottels al wusken,« segt se. Do segt he wedder:
»Hir sta ik arme Rinkrank Up min söventein Benen lank, Up min en vergüllen Vot, Fro Mansrot, mak mi 't Bedd.«
»'k heb bin Bedd all makt,« segt se. Do segt he wedder:
»Hir sta ik arme Rinkrank Up min söventein Benen lank, Up min en vergüllen Vot,Fro Mansrot, do mi d' Dör apen.«
Do löpt he all runt üm sin Hus to un süt, dat de lütke Luk dar apen is, do denkt he: 
»Du schast doch ins tosen, wat se dar wol makt, warum dat se mi d' Dör wol nich apen don wil.« Do wil he dar dör kiken un kan den Kop dar ni dör krigen van sin langen Bart. Do stekt he sin Bart darerst dör de Luk, un as he de darhendör het, do geit Fro Mansrot bi un schuft de Luk grad to mit 'n Bant, de se dar anbunnen  het, un de Bart blift darin vast sitten. Do fangt he so jammerlik an to kriten, dat deit üm so sär: un do bidd't he är, se mag üm wedder loslaten. Do segt se er nich as, bet he är de Ledder deit, war he mit to'n Barg herut sticht. Do mag he willen oder nich, he mot är seggen, war de Ledder is. Do bint se 'n ganzen langen Bant dar an de Schuf un do legt se de Ledder an un sticht to 'n Barg herut, un as se baven is, do lukt se de Schuf apen. Do geit se na när Vader hen un vertelt, wo dat är all gan is. Do freut de König sick so un är Brögam is dar ok noch, un do gat se hen un gravt den Barg up un finnt den ollen Rinkrank mit all sin Golt ün Sülver darin. Do let de König den ollen Rinkrank dot maken, un all sin Sülver un Golt nimt he mit. Do kricht de Königsdochter  den ollen Brögam noch ton Mann un se lävt recht vergnögt un herrlich un in Freuden.
